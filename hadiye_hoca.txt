1. OTURUM
Katılmayanlar:Ön görüşmede tüm katılımcılara başlama saati 17.00 olduğu ancak bazı katılımcıların çalışma yerini bulmakta sıkıntı yaşayabileceği düşünülerek ilk toplantıda 15 dakika bekleyeceğimizi söylemiştim. Çalışma planlanan saat ve yerde- İAÜ PDR Biriminin grup salonunda- başladı. Görüşmeye gelip kayıt yaptıranlardan (BN); 24 yaş, Bilgisayar mühendisliği son sınıf tekrar öğrencisi, (SD): Kadın, 22 yaş, Sınıf Öğretmenliği son sınıf öğrencisi ve (İM); Kadın, 21 Yaş, Hukuk fakültesi 2. Sınıf öğrencisi olanlar ilk oturuma katılmadılar.
Katılanlar:(SD) 2., (İM) 3 ve (BN) ise 4. Oturumda gruba katıldılar.(A.): Erkek 22 yaş İnşaat mühendisliği son sınıf öğrencisi, (BG.): Erkek 22 yaş Rusça Tercümanlık öğrencisi, (BU): Eğitim Bilimleri PDR Yüksek Lisans öğrencisi, (C.): Kadın 22 yaş Eğitim Bilimleri PDR öğrencisi, (D.): Kadın 22 yaş Eğitim Bilimleri PDR öğrencisi, (DU): Kadın, 23 yaş, Edebiyat Fakültesi Psikoloji öğrencisi, (E.): Kadın,22 yaş, Adalet Meslek Yüksek okulu son sınıf öğrencisi, (İD.): Kadın, 22 yaş Okul Öncesi Öğretmenliği 2. Sınıf öğrencisi, (HC): Kadın 23 yaş Eğitim Bilimleri PDR öğrencisi, (HAY.): Kadın 26 Yaş Sağlık Yönetimi 4. Sınıf; (İR.): Kadın, 22 Yaş, Sosyal Hizmetler son sınıf öğrencisi, (S.M): Erkek, 22 yaş, Elektrik-Elektronik Mühendisliği öğrencisi, (M): Erkek, 22 yaş, Elektrik-Elektronik Mühendisliği öğrencisi, (B.C): Erkek 24 Yaş, Eğitim Bilimleri PDR Yüksek Lisans öğrencisi, (Nİ): Kadın, 21 yaş, İngilizce Mütercim Tercümanlık 2. Sınıf öğrencisi olmak üzere 10 Kadın 5 Erkek toplam 15 üyenin katılımı ile saat 17.15 te başladı.

Tanışma/Isınma

Üyeler selamlanarak önceden hazırlanan ölçekler dolduruldu. 
Gruba katılanlara yönetici ve yardımcı yönetici teşekkür ederek, grupta oturma düzeni, telefon kullanımı vb. hakkında bilgi verildi. Duyuru ve ön görüşme de belirtilen şekilde grubun süreci, süresi toplanma yeri gibi konular (haftada bir gün akşam saat 17 00 ile 21:00 arasında 16 hafta süreceği, İAÜ Grup salonunda yapılacağı, sınavlar, bayram ve sömestr tatilleri vb. ya da olağan dışı durumlardaki mecburi aralar için ayrıca birlikte konuşularak çalışma haftalarının tamamlanacağı) tekrar anlatıldı.
Yönetici ve yardımcı yönetici kişisel ve psikodrama merkezli olarak kendilerini tanıttılar, birkaç kelimeyle katılımcılardan da kendilerini tanıtmaları istendi. 
(Öncelikle kendimi tanıtayım, evliyim, iki yetişkin evladım ve bir torunum var. 38 yıl 9 Eylül Üniversitesinde akademisyen olarak görev yaptım, 2023 Yılında Doç. Dr. olarak emekli oldum ve aynı yıl göreve başladığım, İstanbul Aydın Üniversitesinde yaklaşık dört aydır çalışıyorum. Psikodrama ile 1984 yılında Bergama da düzenlenen Grup çalışmaları kongresi sırasında tanıştım. 1984 ten sonra zaman zaman Bergama da yapılan atölye çalışmaları ve konferanslara katılsam da kendi eğitim grubu çalışmam 1997 yılında başladı. Abdülkadir Özbek Psikodrama Enstitüsünden aldığım eğitimde Psikodrama yardımcı terapisti aldım, eğitimimiz 2003 yılında tamamlandı. Tez aşamamı tamamlamadığım için Dr. Meral Genç in ileri aşama grubunda 100 saatlik tekrar eğitime katıldım. Halen de sürdürüyorum. Daha öncede belirttiğim gibi 1984 ten bu yana ve 1997 den sonra hemen her yıl Bergama’da düzenlenen Psikodrama ve grup psikoterapileri kongrelerinde, yurt içi ve dışında onlarca atölye, eğitim çalışması ve uygulamalara katıldım. Psikodramayla ilgili Dokuz Eylül Üniversitesinde lisans üstü düzeyde 10 yıl süreyle psikodrama dersleri verdim. Psikodramayla tanıştığım ilk günden bu yana katılım ve çalışmalarım, öğrenme ve öğretme serüvenim devam etmektedir.
Sn. Uzm. Dr. Psikodramatist Berna GÖKENGİN ile bireysel ve Sn. Psikodramatist Dr. Meral GENÇ’in grubunda da grup süpervizyonu alarak tez çalışması grubumu yürüttüm.
Bergama’yı ve Asklepion u bilen olup olmadığını sorduğumda gruptan sadece iki kişi elini kaldırdı. Bergama ve Asklepion hakkında tarihte bilinen en eski hastanelerden olduğunu ve ruhsal dünyanın eyleme dönüştürüldüğü için  psikodrama yöntemi için özel bir yer olduğundan bahsettim. Mitolojiye göre o hastaneye giren herkes iyi olduğunu, Asklepion da ki gibi bu gruba katılan herkes iyileşir diyemeyeceğimizi, ancak bu grup sürecinin katılan herkese, yardımcım ve ben dahil, iyi geleceğini ümit ederek başlamayı dilediğimizi belirttim. Grup çalışmamız tamamlanınca belki bir gezi de yapabileceğimizi konuştuk.
Bu çalışmanın bir tez çalışması grubu olduğunu duyuru ve ön görüşmemizde belirmiştik. Onam formlarını da okudunuz ve imzaladınız. Grup çalışmasında en önemli şeyin gruba devamlılık olduğunu tekrar hatırlatarak sözü yardımcı yöneticim Dileğe bırakıyorum.)
Yardımcı yöneticide kendini tanıttıktan sonra yukarıda verilen katılımcılar listesinde de görülebileceği gibi bazı bireysel özelliklerini söyleyerek tanıştılar. 
(Y- Sizlerin de kısaca kendini tanıtmasını istiyorum. Kim isterse başlayabilir.
Kısa bir sessizlikten sonra katılımcılar kendilerini tanıttılar
DU.26 Yaşında 4. Okulu olan Edebiyat fakültesi Psikoloji öğrencisi olduğunu 
E.- Adalet okuyorum. Bu sene dikey geçiş yapacağım.
BU- Adana, Ankara ve burada yaşıyorum. Trabzonluyum, PDR YL Birinci sınıf öğrencisiyim.
B.C Esenyurtta (İstanbul’da çok sorunlu kalabalık aşırı iç ve dış göç almış bir bölge) oturuyor ve çalışıyorum.  Tek başıma yaşıyorum. 8 kardeşin 6.sıyım, ortancayım, PDR Yüksek Lisans öğrencisiyim
BG.- 10 yıldır çeşitli okullarda okudum aralar verdim. Bu sefer bitirmek istiyorum Rusça tercümanlık bölümde son sınıftayım. Ailenin en küçük çocuğuyum.
İD.- Okul öncesi 2. Sınıf öğrencisiyim. Daha önce psikodrama çalışmasına katılmıştım. Çok hoşuma gitmişti. O yüzden katıldım.
ME.-22 yaşındayım. Elektronik mühendisliği 2. Sınıftayım.
S.M- Doğumum Konya sonra Ankara ve şimdi İstanbul da yaşıyorum. Elektronik Mühendisliği 2. Sınıftayım.
D.- Eğitim bilimleri YL Birinci dönem öğrencisiyim. Bir okulda çalışıyorum.
Nİ.- Antepliyim, depremde de oradaydım. İstanbul’da yaşıyorum. İngilizce tercümanlık bölümünde okuyorum.
A.- İnşaat mühendisliği 3. Sınıf öğrencisiyim. Güney Azerbaycan Tebrizliyim. Ailem orada yaşıyor. Finaller yaklaşıyor. Köprü projem için dekanla görüşmem var. Akademisyen olmak istiyorum.
HC.- Psikolojiye ilgim var. Yurtta kalıyorum. 4. Sınıf PDR Öğrencisiyim.
HAY.- Sağlık yönetiminde 4. Sınıfım. Esenyurtta oturuyorum. Eşim çalışıyor. Sizin mesleğinizde ( yöneticiyi kastederek) İnsanların derdini dinlerim. Bu konuda çok iyi olsamda kendi derdimi anlatamada sorunum var. Aslında bunun için geldim diyebilirim.
İR.- İki çocuklu bir aileden geliyorum. Esenyurtta oturuyorum.
C.- Yüksek lisans yapıyorum, çalışmıyorum.
Konuşmalar tamamlandı)
Bu tanışmadan sonra YY tarafından grubun ortasında yere renkli kalemler ve büyük bir karton konarak üyelerin grupta uyulmasını istedikleri grup kurallarını yazmaları istendi. Grup kuralları “kendini korkmadan ifade emek, üzücü bir şeyden bahsedilirken gülmemek, tepkileri kontrol edelim, dışarda grup ve üyeleri hakkında konuşmamak, burada olan burada kalması, zamana uymak, düzenli katılım, saygıyla davranmak, yargılamamak, ben diliyle konuşmak, suçlayıcı tavır ve söylemde bulunmamak, birbirine güvenmek, dışarıda görünce selam vermek ama burayla ilgili konuşmamak” olarak belirlendi. Kurallar Y tarafından tekrar okunarak, grupta olanların grupta kalması, birbirine zarar vermemeye dikkat edilmesi, kırıcı- kaba söz ve davranışlardan kaçınılması, oturumdan sonra olan/kalan ne ise sonraki toplantıda paylaşabileceği, dışarıda gerekiyorsa üyenin sadece kendi duygularınızdan söz edebileceği ve “şöyle bir oyun oynadık” gibi bazı “teknikleri” vb.nin paylaşabileceği grubunda onayı alınarak kurallara eklendi. Sonraki oturumlarda kuralları hatırlamak gerekebileceği veya eklemelerde olabileceği ve bugün katılmayan üyelerinde bu kuralları kabul etmiş sayılacağı kararı verildi.

(Grup kurallarının oluşturulması
Y- Bugün öncelikle grubumuzun kurallarını oluşturmalıyız. Onam formunda okuduğunuz tüm kural ve ilkelerin yanı sıra grupta uymamız gereken kurallarımızı birlikte yeniden yazalım (Ortaya büyük bir karton ve renkli kalemler konulmuştu).  Bu grup nasıl bir olursa kendinizi iyi ve güvende hissedersiniz? Grupta nelerin olmasını ve olmamasını istersiniz? Biraz düşünün, istediğiniz zaman ortadaki kartona yazabilirsiniz. Bitince yazılanları okuyalım ve ortak karar verelim.
İD.-Herkes kendini korkmadan ifade edebilmeli. Birisi üzücü bir şeyden bahsederken gülmeyelim. Tepkilerimizi kontrol edelim. Grup üyeleri dışarda grup ve üyeleri hakkında konuşmamalı.
İR.- Burada olan burada kalmalı (Bu cümle tüm grupça evet- evet diye paylaşıldı)
C.- Vaktinde gelip gidelim.
B.C- Düzenli katılalım
BU- Herkes birbirine saygıyla davransın.
S.M Kimse birbirini yargılamasın, ben diliyle konuşsun
BĞ.-Yargılayan, suçlayıcı tavır ve söylemde bulunulmasın.
E. ve Ni.- Birbirimize güvenelim. Dışarda birbirimizi görünce selam verelim ama burayla ilgili konuşmayalım.
HC. Birbirimize güvenelim.
D..Paylaşıma açık olalım.
B.CToplantı günü herkese uygun olsun.
Y. Tüm yazılanları gruba göstererek, .başka eklemek istediğiniz var mı?”
BG.- Birbirimizden çekinmeyelim
HC.- Paylaşımda içtenlik ve samimiyet gösterelim.
BU- Birbirimize sevgi ve ilgiyle yaklaşalım.)
Y, Yardımcı yöneticinin ekleyeceği bir şey olup olmadığını sordu. 
Y. Y.- Tüm söylenip yazılanlar benim için de uygun. Bir grupta gizlilik ve güven çok önemli.)
Ara
Tanışma  oyunu 
Y-Bugünü, 4 Ocak 2023 hatırlayarak salonda dolaşalım, ayaklarımızı tabanlarımızı hissederek, bacaklarımızı kollarımızı rahatlatalım, omuz ve boyun hareketleri ve ellerimizi yüzümüzde gezdirip saçımızdan geçirelim. Tekrar sessizce yürüyerek gruptaki tüm üyelerle gözlerimizle selamlaşalım. 
Bakın bakalım gözleri ne renk, nasıl giyinmişler, kıyafetleri vb. Bir bakın bakalım. Şimdi kendinize de bakın siz nasıl giyindiniz, hangi renkler var üzerinizde. Şimdi el sıkışarak merhabalaşabilirsiniz.
Olduğunuz yerde durarak mümkünse önceden tanımadığınız biriyle eş olun. İkili gruplar olarak şimdi birbirinize ile daha detaylı tanışabileceğiniz sorular sorabilir ve anlatabilirsiniz. Beş dakika süreniz var.
Çalışma tamamlandı
Paylaşımlar
Y.- Eş olduğunuz kişinin sandalyesine geçin ve o olarak onun gibi, size kendini nasıl anlatmışsa, gruba anlatmanızı istiyorum. Hangi grup başlamak ister?
1. grup E ve Nİ.
Ni.- Ben E. Adaletten Hukuka geçeceğim. Ben bir yazarım, hatta bir romanım yayımlandı. Adı “P...” şimdi ikincisi için bekliyorum, neredeyse bitirdim yayınlanacak.
E. Ben Nİ. Ailemle Depremde Antep’teydim. Önce İstanbul a geldik ama onlar şimdi geri Antep e taşındılar. Tercümanlık okuyorum. Kelebekleri ve bordo rengi severim.
2. grup DU. ve HC.
DU.- Ben HC. 23 Yaşındayım. Yay burcuyum, KYK Yurdunda kalıyorum. Son sınıftayım. Atanarak çalışmak istiyorum.
HC.- Ben DU., oğlak burcuyum. İki gün sonra doğum günüm. Son sınıf öğrencisiyim. Bir romantik ilişkim var ama uzakta. Deniz var aramızda. Üsküdar’da yaşıyor (grupta gülüşmeler).
3. grup C. ve B.C
C.- Ben B.C, koç burcuyum, yeni yıldan umutluyum.
B.C- Ben C. İstanbulda yaşıyorum. Yıl başını tek başıma geçirdim. Hatta ağladım. Aslan burcuyum.
4. Grup A. ve İD.
İD.- Ben A. Azerbaycan’dan üniversite için geldim. Bazı farklar ve eksiklerim olsa da Türkçeyi öğrenek zor olmadı. Benim de anadilim Türkçe. 
A.- Adım İD. Okul öncesi 2. Sınıfım. Çocuklarla aram çok iyi. Hobilerim resim yapmak ve Kik Boks.
5. grup ME ve S.M
ME.- Ben S.M Elektrik-Elektronik bölümünde okuyorum. Aslında pilotaj okumak istiyorum. Ailem mühendislik okumamı istedi. Bitirince pilotaj okuyacağım. 
S.M- Ben ME. Elektrik Elektronik okuyorum.3.sınıfım. Kısa vadede tek planım mezun olmak. Sonra belki Türkiye, belki yurt dışına giderim. 
6. grup İR., BG. ve HAY.
HAY.- Ben BG., Nevşehirliyim. Rusça tercümanlık okuyorum.
İR.- Ben HAY. Kırmızı rengi ve kitap okumayı çok severim. Eğer olanak bulursam ata binmek istiyorum, yeni evliyim.
BG.- Ben İR., kitap okumayı ve yüzmeyi seviyorum. 3 yıldır İstanbul’dayım, diğer söyleyeceklerimi unuttum.
7. grup D. ve BU
D.- Ben BU, Trabzonluyum. Ailem Ankara’da yaşıyor. Çukurova Üniversitesinde Lisans okudum. İlk önce meslek lisesinde çalıştım. Dans etmeyi seviyorum.
BU- Ben D., Sancaktepe de çalıştım. Milli Eğitim bursu ile bu üniversiteye başlayabildim. Hep YL yapmak istiyordum. Halk dansları ile çok ilgiliyim. Eskişehir de yaşıyordum. 3 Yıldır İstanbuldayım.
Çalışma tamamlandı
Y- Kendi yerimize geçerek diğeri olan rolümüzden çıkalım. Şöyle elinizle üstünüzü süpürür gibi yapabilirsiniz (kendisi yaparak gösterir). Biz buna rol temizliği diyeceğiz. ” Ben artık .. değilim, ben… yım”. 
Paylaşımlar 
 Y.- Bir başkası gibi duyumsayarak onu tanıtmak, onun gibi olmak ve kendinizi diğerinin gözünden görmek ve dinlemek nasıldı? Paylaşmak ister misiniz?
E.- Ben kitabımdan bahsedilince utandım.
A.- Kendimi başkası anlatırken unuttum. Kendimi ondan duymak iyi geldi. Diğer gruplardan da benzer şeyler duymak hoşuma gitti. 
D.-   BUyu tanıtmak hoşuma gitti.
BU- Ben D. beni doğru yansıtacak mı diye merak hissettim.
HC.- Ben anlatabilecek miyim diye heyecanlandım.
DU.- Kendimi dışardan görmek hoşuma gitti.
Nİ.- Ne kadar dertlerimden bahsetmişsem de beni tanımıyordur. Ama anlatırken dertlerde kıvama geldi.
S.M- Biz ME., ile pek iletişim kuramadık. Gelecekteki mühendisler olarak o duyguları konuştuk.
M.- Ben duygularımı ifade edemedim.
HAY.- BG.’nin  N…li olması nedeniyle memleketten konuştuk. İR. Benim gibiydi, kitap vb.
İR.- Bana dışardan kendimi dinlemek iyi geldi, başkasını dinlemekte iyi geldi.
B.C- Unutabilirim ve pot kırabilirim dedim C’ye. Eğlenceli ve rahat hissettim. Beni nasıl anlatacağını merak ettim. 
C.- B.C Beni iyi hissettirdi, dinlemiş ve değer vermiş. 
BĞ.- Aklımda kalanları anlattım. İR. ’in ismini zor hatırladım.
Paylaşımlar tamamlandı. 

Y-şimdi nasılsınız.
HAY.- Açım.gün öncelikle grubumuzun kura
Nİ.- Zor bir gün geçirmiştim. Hatta acaba gitmesem mi diye düşünmüştüm. Ama iyi ki gelmişim.
A.- Ben de öyleyim.
Sessizlik.

Tanışma/ısınma oyunu
Y.- Bir oyunumuz daha var. Bu bir ip oyunu biz yardımcımla birlikte başlatacağız. Kendimiz için bu gruptan ne istiyoruz/bekliyoruz onu söyleyip bir elimizle kendi ipimizi tutarak, ipi istediğimiz diğer üyeye vereceğiz.
Y.. YY. Y’ ye verdi o Nİ ye gönderdi, Nİ. Çaba., A. Karamsarlık ve işler bitsin, D.kişisel gelişim, S.M yüklerden arınmak, İR. en sonunda iyi olmak, iyi ki demek, DU. İyileşmek ve farkındalık., HC. Anlayış ve özen., HAY. Kapıdan girince burada olmak., Akışın içinde olmak., BU Anlayış ve şefkat., B.C Kendimi bilmek, ME. Özgüvenli olmak., C. Mutluluk., BG. Spontanlık, E. Güven
Y- Şimdi ben ipi biraz çekeceğim, sizde biraz çekiştirin bakın bakalım sizde de çekiliyor mu (Çekiştirdiler, çözmeye başlamadan önce gruptan izin istenerek sadece el ve ayakları görünecek şekilde ip tutuşlarının fotoğrafı çekildi)?
Y. -Şimdi neyi, hangi sorunu çözmek istiyorsanız onu söyleyerek ipi çözerek ve yumağı aldığımız kişiye geri verelim.
BG.- Uyum doğaçlama ve iyileşmek, istiyorum, uyum sağlama yeteneği, BU- Mesleki gelişim, sağlıkla ilgili endişelerimi gidermek., M.- Sorunlarımın çözümü., HAY.- Öfkeyle ilgili kontrolsüzlüğümü, HC.- Birbirimizi  ve kendimi tanımak, DU. İnsanların ruhunu görmek, sınırlarını ve sınırlarımı öğrenmek, İR- İyilik halimi arttırmak, S.M- Duygularımı kontrol edebilmek ve güven konusundaki sorunlarımı aşmak, D.-Ben bu grupla güçlü olacağımı hissediyorum, A.  Yeni üst versiyonumu geliştirmek, E. Görev insanı olmaktan insanları, dert etmekten vazgeçmek., Nİ. Cesaretli olmak, Birçok ruha dokunduğumu hissederek ayrılmak isterim.
Oyun tamamlandı serbest karışık yürüme esneme yapıldı ve grup halkasına dönüldü.
Sonlandırma/Değerlendirme
Y- Bu ilk çalışma nasıl geçti sizin için? Biraz sonra gruptan giderken cebinizde nelerle gidiyor olacaksınız?
ME.- Çok güzeldi, yeni bir deneyim götüreceğim.
A.- Değişikti, merak ve anlayış.
Nİ.- Yorgun olsam da gelmek istemiştim. Yalnız olmadığımı hissettim, kalabalıklar içinde yalnız gibiydim.
E.- Yarım saat dersim vardı, saat 14 ten beri bu çalışmayı beklemiştim. Bana heyecan verdi, birçok şey kattı.
İR.- Daha önce kısa atölyelere katılmıştım. Bugün hiç tanımadığım insanlarla aynı şeyleri düşünebildiğimi fark etmek ilginç geldi.
B.-  Huzur, sevgi, para götüreceğim.
S.M- Hayal ettiğimden daha iyiydi. Farklı insanları tanımak iyi geldi. Merakla gidiyorum.
B.C- Farklı meslek alanlarında olanlarla bir grupta olmak, konuşabilmek iyi geldi.
BU- Daha neyi sorgulayacağım merak ediyorum.
C.- Tahmin ettiğimden çok daha verimli.
D.- Gelmese miydim acaba demiştim. Burada olma ihtiyacımı gördüm. Sabırlı olmayı ve neyi öğreneceğimi görmeyi götürüyorum. 
DU.- Şu anda çok iyi geldi, ancak “ilerleyen süreçlerde çok yorulacakmıyım” sorusunu.
HAY.- Her birimizin güzel insanlar olduğunu hissettim.
Paylaşımlar tamamlandı, gelecek toplantı gününün belirlendiği gibi Salı akşamı aynı yerde yapılacağı ve saati hakkında konuşularak süreç tamamlandı.

SÜREÇ
Grup tam olarak 17 15 te toplanabildi. İlk gün için bina ve salonu bulmakta zorlananlar olmuştu.
Çalışmaya ön görüşmede davet ettiğimiz 18 kişiden 15’i katıldı. Katılmayanlardan sadece biri sınavı nedeniyle gelemeyeceğini bu grup içi belirtmişti, biride grup saatinde hasta olduğunu yazdı.
Eğitim fakültesi, fen edebiyat, mühendislik sağlık bilimleri fakülteleri ve Eğitim bilimlerinden lisans ve yüksek lisans öğrencileri katılımcıları oluşturdu.
Bu çeşitliliğe ön görüşmede üye belirlerken dikkat etmiştim.
Grubun hemen başlangıcında adlarını ve bölümlerini söyleyerek tanıştılar. Grubu başlatmada herhangi bir zorluk yaşanmadı. Grubu ve üyeleri dış uyaranlardan şimdi ve burada ya çekebilmek için salonda bir süre sessizce yürüterek her üyenin birbiri ile en az bir kere selamlaşmalarını sağladım. Daha sonra da el sıkışarak merhabalaştılar. Bunları yapmak onları neşelendirdi. O günün tarihini söyleyerek “şimdi… buradayız…. Grup çalışması için toplandık vb” sözlerle odaklarını gruba çevirdim.
Grup kurallarını birlikte oluşturdular ve hemen hemen benim herhangi bir şey eklememe gerek kalmadan kurallar tamamlandı. Kartonda istediğiniz yere yazabilirsiniz dememe rağmen (hem de birkaç kere) ısrarla alt alta sırayla ve çok düzgün bir şekilde yazdılar. Yazarak ya da yazılanı onaylayarak hemen tüm üyeler kuralları oluşturmaya katkı verdiler. 
İkili eşle birbirini tanıyıp grupta diğeri olarak paylaşım yapmak birçok üye için ilk defa yaptığı bir yaşantıydı. Bunun birbirlerine dikkat etmelerini ve tanımalarını ve grup etkileşimini arttırdığını düşünüyorum.
İp atma ve çözmede C ve BG en sona kaldılar. Hatta C ben de varım bana niye atmıyorsunuz diyerek ipi istedi (yılbaşını yalnız geçirip ağladığını söyleyen üye).
Grubun birbirine ısındığını gelecek haftaki çalışmaya katılım için yeteri kadar istekli olduklarını gördüm. Sanırım benim bu grubu oluşturma ve çalışmamı yapma motivasyonum onlara da yansımıştı.
Yardımcı yöneticim oyunlarda bana yardımcı olarak üyeleri de sürekli izlediğini hissettirerek çalışmamı kolaylaştırdı.
Süpervizyon
Bireysel süpervizörüm daha önceki grup oluşturma aşamasında grubun kalabalıklığı konusunda beni uyarmıştı. Üye eksiğiyle başladığım grubun sayısının kalabalık oluşunun beni gerçekten zorlayabileceğini hissettim.  Yine de grupta akışı koparmadan ve herhangi bir üyeyi göz ardı etmeden, gruptan giderken üyelerin yaptıkları olumlu paylaşımlarda da görebileceğimiz gibi, süreci yönetebildiğimi düşünüyorum. 


2. OTURUM
Katılmayanlar: (M) hasta, (İM) ve (BN)sınavı için gelemeyeceğini yazmıştı. (HAY) bilgi vermedi, (DU)ise geç kalacağını söylese de katılmadı. 
Katılanlar:(SM), (İD), (C),  (D),  (B),  (BG), (BU),  (İR), (HC), (A),  (SD), katılımıyla Salı günü saat 14 kişinin katılımıyla başladı. (SD), gruba kaydolmuş ancak ilk defa bugün katılmıştı. (Nİ) ve (E) önceden bildirdikleri gibi-sınav ve işleri nedeniyle-15 dk gecikmeli katıldılar. 
Y(Yönetici), YY(ARDIMCIYÖNETİCİ)
Geçen hafta ile ilgili paylaşımlar:
Y Merhaba ikinci kez bir aradayız. Geçen haftadan bugüne nasılsınız?
D, “Hala hastayım.”
A,” Yarın sınavım var, başım ağrıyor, sabah 6'dan beri ayaktayım.
B.C, “Ben iyiyim güzel gidiyor mutluyum. İlçede bir krize müdahale psiko-sosyal grubuna seçildim. Eğitici eğitimi vereceğim gruplara. Buradaki oyunlardan neler kullanabilirim diye düşünüyorum.”
C, “Hava kapalı, öyle değilim aslında ama yolda gelirken Sezen Aksu dinledim hüzünlü geldim”
İR, “Ben geçen hafta perşembeden beri çok hastaydım, antibiyotiğe başladım, ondan mı bilmem daha iyiyim.”
HC, “Benim bugün sınavım var, korku ve stresliyim.”
BU, “Ben de bu havalarda hüzünlenip, denge bulmaya çalışıyorum.”
İD, “Ben de iyiyim. Bu havaları seviyorum bugün sınavdan geçmem beni rahatlattı”
M. S, “Aslında stresli olmam gerekiyordu ama vurdum duymazım sanırım, finaller geldi hiç çalışmadım stresimde yok.”
BG, “Benim amcam vefat etti, uzun süredir hastaydı kanserdi buraya gelmek ve rutine dönmek bana iyi geldi”.
Bu gün gruba katılan S den kendisini tanıtarak geçen hafta diğerlerinin yaptığı gibi, gruba neden katıldığını “Bu gruba geldim çünkü..” birkaç kelimeyle söylemesini istedim.
SD, “Sınıf öğretmenliği son sınıf öğrencisiyim Biraz gerginim geçen hafta gelemedim özür dilerim, biraz heyecanlıyım” ve “Gruba geldim çünkü travmalarım var ve onlara bakmak bana iyi gelecek diye umut ediyorum.”
Paylaşımlar tamamlandı, grubu ayağa kaldırdı ayağa kaldırdım ve serbest ve karışık yürüyüş yaptırdıktan sonra önceki yerlerinden farklı yerlere oturmalarını söyledim.
Tanışma ve Isınma oyunları
Adlar 
Grubu oluştururken temel amaçlarımdan biri adların ailenin hem kök aileyle ilgili yükleri hem de çocuktan beklentilerini ve dolayısıyla onun yaşamını da etkilediğinin farkındalığının sağlanabilmesiydi. Bu nedenle “adının anlamını pantomim le gösterme” oyununu seçtim. Hareketi bulmaya çalışan üye adının anlamını, grup hareketten anlamı ve adı düşünecekti. Hem o üyenin kendi adıyla ilgili bilgi ve algısını görecek hem de onun adına odaklanabilecekti-ben de adları daha kolay öğrenecek ve katılımcı için anlamını görebilecektim.
İD, iki kolunu kaldırarak sanki halter taşıyor gibi gösterdi, grup “güçlü” dedi.
HC, sanki elinde bir bebek tutarak beşik sallar gibi salladı. Grup “bebek” dedi. HC, “aslında evet doğru ama ön adı da var onun, “erken doğan bebek, erken doğan kız çocuğu”.
D, İki elini bir buketi kavrar gibi yaptı ve kokladı birkaç kişi “Buket”, bir kişi “D” dedi. D, “gördünüz mü işte kolay.”
BU, gruba iki eliyle öpücük dağıttı. Grup “B…öpücük”
S.M ben ilk ismimin anlamını bilmiyorum Google'dan aradım, grubun ortasına geçti, cüzdanını çıkarttı ve içinden paraları savurur gibi hareket yaptı. Grup “Cömert” ikinci adımı zaten biliyorsunuz, selam çaktı. Grup “Asker” 
İR, kollarını açarak etrafı çiçeklerle doluymuş gibi nefes aldı kokladı “bahçe” devamını kendisi söyledi “cennete benzetilen bahar çiçek bahçesi”
C, İki elini aşağı doğru eğerek şırıl şırıl haşır huşur sesler çıkarttı. Grup “hayat veren su” 
SD, ayaklarını yere vurdu, ellerini tıklattı şaklattı. Grup “S..eda”
BG, ortaya geçti mağrur bir şekilde bir ata binip ok attı ve kafasına bir taç koyar gibi davrandı. Grup sessizleşince “adımın iki anlamı var ikisi de birbirine benziyor biri öncü lider önde giden, hatta en önde giden Turna kuşu, diğeri de Kaan, Hakan, Padişah”
B.C, “Benim 3 adım var, hangisini yapayım, hala kararsızım, diğer iki adımda peygamber ve onun atı o zaman “B.C” yi yapayım.”, grubun ortasında iki elini kalbinin üstüne koydu ve atma hareketi yaptırdı grup “B.C”  (grubun anlamasına izin vermeden önceden açıklama yaparak hareketi yapmıştı)
A, iki eliyle taç yapıp grubu beklemeden “padişahlık döneminden gelen çok yerlere sahip padişah”
Oyun tamamlanınca grubu ayağa kaldırdım. Salonda dolaşıp etrafa bakınarak, gözleriyle selamlaştılar. Bir süre sonra farklı bir yere oturmalarını ve sandalyesine oturduğu üyenin “isminin anlamı” hareketini grubun ortasına gelerek yapmalarını istedim.
C, D yi; E, S yi; SD, B.C yi,; B.C, A yı,; HC, BU yu,; BU, C yi,; A, BG yi,; A, S.M yi,; D, HC yi,; İD, İR i,; BG,  E’yi oynadı.
Tüm grup eğlenerek oynadı 
Isınma ve tanışma oyunu tamamlanınca grubu tekrar ayağa kaldırarak rol temizliği yaptırdım (Rolden çıkmanın, temizlemenin neden yapıldığını söyleyerek). Biraz yürüterek tekrar gruba dönüldü. 
Paylaşımlar
Diğerinin yerinde olmakla ilgili paylaşımlarını sordum. 
Hareketi hatırlamak kolaydı ama kelimeler zordu, kolay geldi, değişik geldi vb. paylaşımlar oldu. Bir süre sonra sessiz kaldılar. Makul bir süre bekledim.
Kaynaştırma oyunu
YY  ile önceden planladığımız ve grupta kaynaşmayı sağlayacağını düşündüğümüz bir başka oyunu başlattık. 
Postacı oyunu: Herkes ayağa kalkar, benim yönergemle sandalyeler kapılır. Ayakta kalan postacı olur. Grup halkasının ortasında durur. Tüm üyeler sandalyelere vurarak, sorarlar “kim o” Ayaktaki üye(ebe) “postacı” der. Grup “ne getirdin bize/bana?” diye sorar. Postacı gruba ne getirmişse onu söyler. Grup “kime, kime” diye tekrar sorar. Postacı istediği kişi veya kişilerin özelliklerinden birini söyler. Örneğin: siyah saçlılara, mavi gözlülere, gözlüğü olanlara vb. Oyun tüm üyeler postacı olana kadar devam eder.
 Açıklamadan sonra gruptan bir sandalye dışarı alınarak yardımcı yönetici ile bir örnek gösterildi.
YY grubun ortasında durdu, Y .ci grupla birlikte sordu Kim o, YY.- postacı ve Y’nin sandalyesini tıklattı
Y.- Kim o, YY.- Postacı, Y.- Bugün bana ne getirdin?
YY.- Grup için güven.
Tüm grup oyunu oynadı, üyeler gruba adalet, şefkat, cesaret, iyilik, mutluluk, güven, neşe, gerginlik, kaygı, umut, sağlık, sevinç, güzel bir gelecek, şifa, sevgi, başarı, coşku, yaratıcılık, renk, enerji, güven, doğaçlama gücü, empati yapabilme becerisigibi “güzel” şeyleri yönetici tekrar istediğiniz kişiye verebilirsiniz diye hatırlatsa da tüm gruba getirdiler. dedi. Sadece bir üye “siyah renkli ayakkabısı olanlar” dediğinde iki kişi dışında grupta iki kişi dışında herkesin siyah renkli ayakkabı giydiğini fark etti. Grupta gülüşmeler oldu.
Y. - Başka bir şey getirmek isteyen var mı? 
Nİ.- Finallerden geçmeyi getirebilirdik.
Y.- Yapabilirsin
Nİ., Postacı oldu ve gruba “finallerden geçtiniz” dedi. 
Y grubu ayağa kaldırdı, rolden çıkartıldılar, serbest yüründü, rahatlama hareketleri yapılarak ara verildi.
 
Ara
Arkadaşım bana sordu oyunu:
Aradan sonra yönetici ve yardımcı yönetici grubun ortasına sandalye koydular ve yönetici grup üyelerine bu sandalyelerden birinde siz, diğerine sizi çok iyi tanıdığını düşündüğünüz bir yakınınızı oturtacaksınız. O size gruba neden geldiğinizi soracak. Bu kişi için grup üyelerinden birini temsilci olarak seçerek, grubun ne kadarını bilmesini istiyorsanız o kadarını söyleyerek/eşleyin. Örneğin yaşı, size olan yakınlığı nedir bize onu kısaca tanıtın. 
Oyunu önce yardımcı yöneticiyle oynadık.
YY mi yakınım olarak çağırdım ve karşımdaki sandalyeye oturtarak arkasına geçip elimi sol omuzunun hemen arkasına hafifçe koyarak ve bu yaptığımın eşleme olduğunu açıklayarak “Ben YY D.yim ve Y'nin arkadaşıyım onunla uzun zamandır tanışıyorum, birlikte çalışıyoruz” diyerek YY’ mi eşledim. YY bana “Duydum ki bir grup çalışmasına başlamışsın. Bu gruba niye gidiyorsun” sordu ben “Tez çalışmam olan bu grubu atılımcıların psikodrama yöntemiyle kök aileleriyle ve taşıdıkları özelliklerle ilgili farkındalık geliştirebilmeleri yönetmek için gidiyorum” dedim. 
Üyeler ortadaki sandalyeye oturarak istediği yakını olarak üyelerden birini seçerek eşleyerek tanıttılar.  Sonra onunla rol değiştirerek “Duydum ki bir grup çalışmasına başlamışsın. Bu gruba niye gidiyorsun” diye sordular. Oyundaki üye tekrar kendi rolüne geçti, yardımcı ego soruyu tüye cevapladı. 
Oyun 
D, gruptan C’ yi yakın arkadaşı olarak seçti. D’nin cevabı “Bu gruba geldim çünkü daha önce böyle bir yaşantı geçirmemiştim.”
B.C, BU’ yu seçti.  B.C’nin cevabı “Buraya geldim çünkü kendimi daha iyi tanımak istiyorum”
İD, İR’ i en yakın arkadaşı Z. olarak seçti “Teşekkür ederim her zaman bana destek olduğun için. Bu çalışmalar bana iyi gelecek. Kişisel gelişimime.”
A, “Geçen hafta tanışsam da çok yakın hissettim, beni anlayacaktır” diyerek S.M’ yi seçti. A “Buraya problemlerimi çözmek ve kendimi düzeltmek için geldim.”
İR, teyzesi olarak C’yi seçti, İR “Ben senin teyzen ol
sam da seninle birlikte büyüdüm. Sen hiçbir zaman ve hiçbir şeyden yılmadın. Bu gruba neden geldin?” diye sorarak eşledi.  İR “Biliyorsun zorlukları severim, hem mesleki hem de kişisel gelişimim için buradayım”. (kendi protogonist oyunundada çok yakın hissettiği ve beraber büyüdüm diye anlattığı teyzesi rolüne yine C. Yi seçecekti)
S, İR i çağırdı ve 10 yıldır tanıştığı en yakın arkadaşı Su olarak eşledi. Su, S ye geçen yıl da katıldığı benzer çalışmaların ona iyi gelmediğini hatırlatıp niye tekrar gruba geldiğini sordu. S “Evet diğer çalışmalarda da önce kötü hissetsem de sonra anladım ki bana iyi gelmişti. Buraya geldim çünkü bu sefer bu grup beni değiştirebilir.” 
Nİ, babasını (BU) çağırdı ve eşledi “Kızım bu gruba neden gidiyorsun bize anlatmadığın ne var”. Nİ “Sizin değil başkalarının gözünden kendime bakmak istiyorum” 
BU, ME. S’ yi eşi olarak çağırdı ve “Dört yıldır tanıyoruz birbirimizi, iki yıldan bu yana evliyiz biliyorsun. Bu gruba neden geldin?”
BU. “ilişkimle ilgili neler olup bittiğine bakmak istedim. Eşi rolünden S.M spontan olarak cevap verdi “Bu yaptığın ilişkimize ne kadar değer verdiğini gösteriyor. Bana ve ilişkimize değer veriyorsun”           BU. “Hiç bu açıdan düşünmemiştim”.
Burada benim müdahale şansım olmadan olumlu olsa da kendiliğinden bir rol geri bildirimi gerçekleşti. (bu konuda grup üyelerini tekrar bilgilendirmeye karar verdim ve bir sonraki oturumun başında tekrar eşleme rol değiştirme, rol paylaşımları, özdeşim paylaşımları kavramlarını konuştuk)
HC “Ben çağıracak kimseyi bulamadım” 
Yönetici “Bulamadığın ama böyle biri olsa diyebileceğin biri yerine de seçebilirsin”
HC, BU’ yu seçti ve onun neden bu gruba geldin sorusuna “bende ne olup biteceğini, olumsuz ve iyi yönlerimi, sürecin nasıl gelişeceğini merak ediyorum, Psikodrama benim kaderim galiba”. Rol değiştirdi BU nun temsil ettiği sandalyeye geçti “Sen kendini tanıdıktan sonra ben de seni tanıyacağım”
C, bir arkadaşı olarak D’ yi çağırdı neden geldin bu gruba sorusuna “Buradan yararlanmış ve iyi hissederek ayrılacağım” dedi.
BG, kendisiyle konuşmak istedi ve yerine S.M yi çağırdı “ben senin gruptaki BG olan parçanım. Buraya niçin geldiğini biliyorum. Sana iyi gelecek” diye S.M’ yi eşledi. Kendi sandalyesinden BG, “Ama biraz zamana ihtiyacım var. Bir kaç oturum sonra daha iyi olacağım”
S.M yakın arkadaşı Emir olarak B.C yi çağırdı ve eşledi “ S.M seni çok takdir ediyorum. Bu gruba geldin. Bu senin pek yapacağın bir hareket değildi. Bu aralar bir değiştin. Neden geldin?”
S.M “Sizlere pek anlatmadığım bazı sorunlarıma çözüm bulmak için. Dilerim istediğim gibi olur”
E, kitabı(D)nı çağırdı “Bana yazmadığın ne kaldı? Bu gruba neden gidiyorsun?” E, “Biraz yazabilmek biraz da kendim için”.
Üyelerin tamamı oyunu tamamladı biraz bekledim ve paylaşımlara geçildi
 Paylaşımlar
Y,“ Oyun size nasıl geldi, Nasıldı, Ne hissettiniz? Neler paylaşmak istersiniz? 
İD, “Ben biraz derinleştim. Bunun nedeni Z. yi çağırmam oldu sanırım. Tam kendimi iyileşmeye hazırlarken bana geçmişi hatırlattı” (Yöneticinin notu yine küçük bir tereddüt yaşadım. Acaba çok mu ısındı ve protagonist olmak isterse diye. Bu nedenle İD’e daha sonraki çalışmalarda isterse buna bakabileceğimizi şimdi bekleyebilir misin diye sordum. İD “Evet beklerim, zaten şimdi bu konuda daha fazla konuşmak istemiyorum” dedi, böylece paylaşımlara devam edildi.)
B.C-Yakın arkadaşım Emir/ rolünde tarif etmem çok zor ama farklı hissettim. Benim tanıdığım S.M böyle şeyleri merak etmezdi.
D,- C’yi benim arkadaşım rolünde çok samimi bulmadım
BU,-BG’yi tebrik ediyorum. Kendini çağırdığı için. Benim hiç aklıma gelmemişti. Ben eşimle ilişkim dışında kendimle olan ilişkime neden bakmadım acaba diye düşündüm. Şimdi tekrar yapabilir miyim?
Kısa bir tereddüt yaşasam da yapabileceğini söyledim. 
BU, karşısındaki sandalyeye kendi olarak eşi için de S.M’yi oturttu. Konuşmak istediği kendisi ile rol değiştirttim, BU “Arkadaşlarının sezgileri ne kadar önemliymiş. Başkalarının düşüncelerini duymak önemliymiş”.  BU ”Bu paylaşım benim için çok farklı oldu eşimin böyle düşünebileceği hiç aklıma gelmemişti”.
BG “Kendimden kendimi duymak ve bir de BU’ ya ilham olmak bana çok iyi geldi.”
(Bu sırada İD. ağlamaklı gibi oldu ve yönetici yardımcı yöneticiye onun yanına geçmesi için işaret ettim)
A “Bu uygulama sırasında sandalyeler turuncuydu, bana sonra iyi hissettirmedi”. Y, “nasıl hissettirdi?”
A “Kötü his verdi”. Ortaya turuncu renkli bir sandalye koydum ve “bu sana kötü his veren sandalye ona ne söylemek istersin? Yanıt gelmedi. Y, “O zaman ona ne yapmak istersin?”
A “Devirmek isterim, ama bana yardım edin”  
A’yı eşledim “Ey kötü hissim, seni hatırladım.” A eşlemeyi kabul ederek “Ama sen şimdi o turuncu sandalye değilsin devirdim seni. Seni hatırlıyorum ama şimdilik geçmişte bırakıyorum””
(Yönetici olarak protagonist oyununa evrilmemesi için. turuncu sandalye ile rol değiştirtmedim. Bunun yerine o andaki kötü hissini temizletmek istedim).
Y- A, onu geçmişte bırakmanı sağlayan özelliklerinden biri için arkadaşlarından birini seçerek  bize eşleyerek tanıtabilir misin? (eşlemeyi tekrar yaparak gösterdim)
A, B.C yi seçti ve eşledi “ Ben A’nın başkasına öfkelense de üzerine gitmeyen, zaman veren, zarar vermeyen tarafıyım” 
Y.-tekrar yerine geçince A, yı eşledim: Sana teşekkür ederim, başkaları kadar beni de korudun
Eşlemeyi kabul ederek B.C ye sarıldı, A “Senin bu özelliklerin sayesinde buraya kadar gelebildim ve sana teşekkür ederim”.  Şimdi daha iyi olduğunu söyledi ve çalışma tamamlandı. A çok teşekkür etti.
Rol paylaşımları: A, oyun sırasında okulda bir yönetici ile sorun yaşayıp suçlanması ile ilgili bir olayı hatırladığını, o sırada oturtulduğu sandalyede aynen bugünkü gibi iki sandalye varmış ve kendisinin oturduğu turuncu renkli sandalyeymiş, oyundan sonra tekrar gruptaki yerine oturup sandalyelere bakınca birden bu “kötü his” sin geldiğini, oynayınca da -bu sorgulanma gibi olan anı hatırladığını, sandalyeyi ters çevirdikten sonra daha iyi hissettiğini paylaştı.
HC “İlk soruyu sorduğunuzda düşünmüştüm. Bir iki yıl önce olsaydı birisi vardı çağırabileceğim beni iyi tanıyan. Biraz burukluk hissettim onun için ama kendi kendimi de tanıyabilirim diye düşünüyorum şimdi.”
Y “Belki burada bugün başlamışsındır? (Bunu söylediğim içinde tereddütteyim fazlamı oldu diye).
S  “beklediğim gibiydim, sorun yok. Sude bana gerçek yaşamda gruba gitme dese de ben kötü olsam da bununla karşılaşacak cesaretim var. Yine de geldim. Sonuçta bana yararlı olacak”
Paylaşımlar tamamlandı. 
Grup üyelerinden kısaca neler çalıştığımızdan ona bahsetmelerini istedim. Kısa bir paylaşım yapıldı. Bu sanki tüm üyelerin o ana kadar olan süreci de zihinlerinden geçirmelerini sağladı. Bunu kendim de yaptığım için belki böyle hissettim. 
Bu oyunda S’nin grup çalışmasına katılmak için kendi deyimiyle cesareti, D.nin C. nin paylaşımını samimiyetsiz bulması dikkatimi çekti ve grup sonunda not aldım.
Sürecin tanışma, ısınma vinyet oyunları ile ilerlemesi bazen dikkatimi dağıtmış olabilir diye bu kısa süreç analizini yapmış olmak beni iyi hissettirdi. 
Sonrasında daha önce yardımcı yönetici ile birlikte konuştuğumuz gibi grup birlikteliği ve uyumunu arttırmak için bugün grubu alt gruplarla çalıştırmak için grubu ayağa kaldırarak biraz yürütüp hareket ettirdim. 
Grup üyelerinin birçoğu İstanbul da ailelerinden uzakta yalnız yaşamaktaydılar. C’ nin hem ilk hafta hem de bu hafta yalnızlık ve depresif duygulardan bahsetmesi ve A’ nın yabancı öğrenci olarak yalnızlığı dikkatimi çekmişti. Bu nedenlerle kalan süreyi de dikkate alarak hem grup kohezyonu artsın hem de doğaçlama ve spontaniteleri gelişsin diye grubu küçük gruplara bölerek çalıştırdım.
Grubu doğum tarihindeki aylara göre alt gruplara böldüm. Böylece üç grup oluştu. Beş dakika süre olduğu- kendi yaşantılarından da bazı ögeler taşıyacak şekilde- biraz neşeli üç dakika sürecek şekilde oynayabilecekleri bir senaryo oluşturmaları yönergesini verdim.
KÜÇÜK GRUP OYUNLARI
Birinci grup: Final Haftası Acı Gerçekler
S, E, ME.S. ve BG., okulda kafede oturan arkadaş grubu. Biri her sınavda 100 alan ama hiç çalışmadım diyen ve sonuçta yine 100 alan, diğeri “nasılsa benim babam ödüyor ben geçerim” diyen S.(normalde yarı burslu öğrenci ve kalan parayı da çalışarak ödeyen bir öğrenci)telefona bakıyor, makyaj yapıyor, keyfinde. S.M, BG. ve E kaygılılar ve onlar 50, 30 gibi notlar alırken keyf yapan S. 100 alıyor. 
(grup birlikte çalışırken bu oyun çıkmaz, sürekli bir şeylere yetişmeye çalışıyoruz, dedikodu vb. konu başlıkları oluşturmuşlar)
İkinci grup: Galata Köprüsündeki Kızın Acıklı Öyküsü
B.C, HC, İR ve D.
İR, köprüde dilenen 13 yaşlarında kız çocuğu, Çingenelerin yaşadığı semtte bir ev baba(HC) alkolik ve evde bunamış şizofren şüpheci bir anneanne (D).var. Çocuğu gören biri Sosyal Hizmetleri arıyor. Sosyal Hizmet görevlisi (B.C) eve gelir. Çocuğu almak istese de başaramaz. 
Üçüncü grup Havaalanında Bir Yabancı Öğrenci
Bir gün bir doğu ülkesinde (Tebriz de) yaşayan A çok istediği inşaat mühendisliği okumak için Türkiye den yüzde yüz burs kazanır. Ona annesi bakmaktadır. Onunla İstanbul havaalanına gelir, yol boyunca nasıl ev bulacaklarından kiralardan yurtta kalmaktan yalnızlıktan bahsederler.  Anne ona güvendiğini burada da başaracağını söyleyerek geri döner.
Oyunlar neşe içinde oynanırken gülüşmeler olsa da, biraz da hüzün karışarak oynandı. 
Paylaşımlar
Önce rollerde neler yaşayıp ne hissettiklerini sonra da rollerle özdeşim yaptı iseniz onları da paylaşabileceklerini söyledim.
BU, kendine inanamadığını, gerçekte anne olmadığını, anne rolünün ona çok iyi hissettirdiğini, BG , normal öğrenciliğinde pek başarılı olmayan biri olarak, başarılı olma rolünün ona çok iyi geldiğini, Sosyal Hizmet Görevlisi rolünden B.C ise çocuğu aileden kurtaramadığı için çok üzüldüğünü paylaştı. Diğer rollerden yardım etmek gerekirken yardım edememenin/çaresizliğin ne kadar zor olduğundan bahsettiler.
A’ ın annesinin “sana güveniyorum burada da başarırsın” sözlerinin de tüm üyelere iyi geldiği paylaşıldı. BU’ ya anne rolünde çok güzel oynadın diye geri bildirim verdiler.  
D “Şizofren bunak anneanne rolünden başkasını dinlememekte çok zorlandım. Hep dinleyip anlamaya alışmışım” 
B.C “ S’ nin para babası kızı rolünü kıskandım”
İR “ Dilenen çocuk olarak yardıma muhtaçtım ama yine de yoksulluğumuza, her şeye rağmen ailemi bırakmak istemedim”
HC “alkolik baba rolüne gİRedim sanırım. Yine de derdimi anlamıyorlardı. Niye içiyorum.Böyle hissettim.
C “Ben vurdumduymaz ergendim. Çok güzeldi”
S.M “100 alandım. Arkadaş ortamı güzeldi.”
E “Bizim oyunda tam kendimi buldum sınavı geçsem yeter”
S “ben kendi yaşantımın tam tersini oynadım. Baba parası yiyen S olmak çok güzeldi. İyi geldi. Çok zor bir hayatım var” diyerek biraz yaşamından çalışarak okumanın zorluğundan söz etti.
 Paylaşımlar tamamlandıktan sonra 
Y “ bu gün buradan cebinizde ne /neler götüreceksiniz”
Üyeler “Doğaçlama gücü, yaratıcılık, geçmiş anılar, kendimle olan ilişkim, Eğlence, Hayal gücümün canlanması, mutluluğum arttı” gibi paylaşımlar yaptılar.
Haftaya tekrar aynı saat ve yerde çalışmaya devam edeceğimizi duyurduktan sonra grubu ayağa kaldırıp rahatlama hareketleri yaptırdım.  Sır kuyusu ile grubu sonlandırdım.
………………………………………………………………
Süreç özeti
Katılanlar : Semih (SM), Hacer İdal (İD), Cansu (C), Demet (D), Burak Can (BC), Buğra (BG), Buse (BU), İrem Begit (İR), Hatice (HC), Aşkan (A), Seda (S), Nida (Nİ), Ela (E)
Katılmayanlar: Memet (ME) (hasta), İrem Oklu (İM) ve Batuhan (BN) (sınav), Hayriye Buse (HB) (bilgi vermedi), Duygu (DU) (geç kalacağını söyledi ama katılmadı)
Geç Kalanlar: Nida (Nİ) ve Ela (E) (15 dk geç)
Yönetici: Y
Yardımcı Yönetici: YY
Tanışma ve Isınma Oyunları:
Adların Pandomimle anlatılması: Üyeler, adlarının anlamını pandomimle ifade ettiler. Grup, anlamı tahmin etmeye çalıştı.
Yer Değiştirme Oyunu: Üyeler yer değiştirdi ve oturdukları kişinin adının anlamını yine pandomimle canlandırdı.
Paylaşımlar: 
Geçen hafta ile ilgili paylaşımlar: Üyeler, geçen hafta yaşadıklarını ve duygularını paylaştılar.
Diğerinin Yerinde Olmakla İlgili Paylaşımlar: Üyeler, başka birinin yerinde olmanın nasıl bir duygu olduğunu tartıştılar.
Kaynaştırma Oyunu:
Postacı Oyunu: Üyeler, "postacı" olup gruba geliş nedenlerini çeşitli "hediyeler"le getirdiler.
Ara:
Arkadaşım Bana Sordu Oyunu:
Üyeler, sandalyelerden birine kendilerini, diğerine de yakın bir arkadaşlarını oturttular. Yakınları, onlara gruba neden katıldıklarını sordu.
Üyeler, oyun sırasında yaşadıklarını ve hissettiklerini paylaştılar.
Küçük Grup Oyunları:

Üyeler, doğum tarihlerine göre gruplara ayrıldılar ve kısa senaryolar oluşturarak bunları canlandırdılar.
Grup 1: Final Haftası Acı Gerçekler
Grup 2: Galata Köprüsündeki Kızın Acıklı Öyküsü
Grup 3: Havaalanında Bir Yabancı Öğrenci
Küçük Grup Oyunları ile İlgili Paylaşımlar: Üyeler, rollerde neler yaşadıklarını ve hissettiklerini paylaştılar.
Kapanış: Üyeler, gruptan neler öğrendiklerini ve nelerle ayrıldıklarını paylaştılar.
Grup, rahatlama hareketleri yapıldıktan sonra "sır kuyusu" ile sonlandırıldı.
…………………………………………………………………
Süreç Özeti
Grup zamanında başladı ve zamanında bitti. Üyelerden biri E. geç kalacağını belirterek izin almıştı söylediği zamanda gruba katıldı.  Üç üye katılmadı. Tanışma ve ısınma oyunları oynandı. Çeşitli oyunlarla grup dinamikleri güçlendirildi. 
Küçük grup oyunlarıyla yaratıcılık ve doğaçlama becerileri desteklendi. Bireysel ve grup paylaşımları yapıldı.
Seda'nın gruba yeni katıldığı ve travma temasıyla ilgili hassasiyeti olduğu gözlendi. Bazı üyelerin yalnızlık ve depresif duygularından bahsedildi. Grup sürecinde yönetici ve yardımcı yönetici işbirligi içinde çalışıldı. Grup çalışması, üyelerin kendilerini ve birbirlerini daha iyi tanımalarına yardımcı oldu. Grup kohezyonu sağlandı.
 
Süreç analizi
Yönetici olarak ilk çalışmadan sonra nasıl olduklarını, bugün gruba nasıl geldiklerini sordum paylaşımlar yapıldı. Bu oturuma ilk kez katılan S. kendini tanıttı ve gruba gelme nedenini söyledi.
 Yardımcı yönetici ile planlanan hem tanışma hem de ısınma oyunu olarak kararlaştırdığımız adının anlamını sözsüz olarak hareketle canlandırma ve diğerlerinin bunu tahmin etmesi oyunu oynandı. Bu oyunun işlevi benim için ısınma ve tanışmanın yanı sıra grubu oluştururken temel amaçlarımdan biri adların ailenin hem kök aileyle ilgili yükleri hem de çocuktan beklentilerini ve dolayısıyla onun yaşamını da etkilediğinin farkındalığını oluşturabilmekti. Bu nedenle “adının anlamını pantomimle gösterme” oyununu seçmiştim. Hareketi bulmaya çalışan üye adının anlamını, grup hareketten anlamı ve adı düşünecekti. Hem o üyenin kendi adıyla ilgili bilgi ve algısını görecek hem de onun adına odaklanabilecekti-ben de adları daha kolay öğrenecek ve katılımcı için anlamını görebilecektim.

Bazı üyeler bir iki kelime kullansa da hepsi hareketle canlandırma yaptılar, tahminleri tutturmaları birbirlerini anladıklarını hissettirdi. Bazen bazı kelime ve hareketler nedeniyle gülüşmeler oldu. Bu da grupta içten iletişimi arttırdı diye düşündüm.
 Daha sonra hem üyenin gruba geliş nedenini biraz daha netleştirebilmesi hem de diğerlerinin onu anlayabilmesi ve böylece birbirlerini daha iyi tanıyabileceklerini düşünerek grup halkası içinde tüm üyelerin oynayabileceği “iki kişilik küçük oyun” oynattım. Oyunda grup yarım ay şeklinde oturarak ortaya iki sandalye konur ve oyuna başlayan üye birine kendisi, diğerine de onu İyi tanıyan bir yakınını temsil eden bir grup üyesini seçerek oturtur. Bu ikili karşılaşma oyununun grup üyelerinin gruba geliş nedenlerini fark etmede oldukça etkili bir oyun olduğunu gördüm. Özellikle HC. nin beni iyi tanıyan kimse yok, A nın yönetciye olan öfkesini bastırmış olmasının rahatsızlığı, BU. nun hep “ilişkime baktım oysa kendimle ilişki mide görmek isterim”, C. nin depresif değilim ısrarı oyunun ortaya çıkardıklarından bazılarıydı. Bu ikili karşılaşma tüm grubu etkiledi. Grup sanki daha bir grup gibi hareket edip içtenlikle paylaşımda bulundular. İD de arkadaşı Z. Yi çağırıp konuştuktan sonraki paylaşımı sırasında ağlamaklı olmuştu, o anda bir çalışma yapmak gerekir miydi, bu tereddütlerim arasında kaldı. A’nın sıkıntısına önem vermiş, İD’ nin kine vermemiş mi oldum diye düşündüm.  Ancak A bu “kötü his duygusunu gruptaki tüm oyunlar bitip paylaşımlara geçtiğimizde belirtmişti ve gruptaki diğer üyelerin oyunlarını ertelemem gerekmemişti. Süpervizörüm A ile yaptığım çalışmanın paylaşımlar sırasında yapıldığı için “bu bir küçük oyun da olsa” uygun olmadığını belirtti. 
Bu oyun ve yapılan paylaşımların benim için üyelerin gruba gelme nedenlerini hem benim hem kendilerinin, hem de birbirlerininkini daha iyi görebilmelerinde işe yaradığını düşünüyorum.

Küçük grup oyununda kendi senaryolarını yazıp oynamaları çok hoşlarına gitti. Onlara “Senaryoyu siz yazdınız, rolleri siz seçtiniz. Buna da bir bakarsınız” dediğimde hemen hepsinin “Evet gerçekten” neden o rolü seçtim acaba diyerek yüksek sesle düşündüklerini gördüm. 
Grup kohezyonu bir ölçüde sağlanmış olarak süreç tamamlandı.
Bu hafta ikinci kere grup çalışması yapmıştık. Bu nedenle grupta hissettiğim erken bir ısınma ve protagonist çıkma ihtimaline karşı üyelerin hiç birini ihmal etmeden yine küçük oyunlar oynatarak süreci tamamladım. Bu çaba beni biraz zorladı. Yardımcı yönetici aralarda not almamda ve süreç içinde örneğin İD’ in yanına gitmesi gerektiğini fark ederek ona, bana ve gruba destek oldu.
Yönetici olarak grubu başlattıktan sonra çalışma başlarken içimde oluşan tedirginliği unuttuğumu grup çalışması bitince fark ettim.  
Grup sürecini yönetirken zamanında başlayıp uygun yerde ara vererek ve zamanında çalışmayı bitirdim.



3. OTURUM
Katılmayanlar:(A), (BN), (BU), (İD), (Nİ), (SD), (SM) katılmadı
Katılanlar: (BG), (C), (D), (DU), (E), (HC), (HAY), (İM), (İR), (M) ve (BC) 11 kişinin katılımıyla başladı. 
Üyelerin neredeyse yarısı sınavları nedeniyle bugünkü gruba katılamadılar. Geçen haftadan bugüne olan süreçle ilgili paylaşımlarda: E sınavlar ve ödevlerle uğraştığını, DU, yaşamında önemli bir dönüm noktasında olduğunu çok kalabalık bir ailede büyüyüp son yıllarda da üç kişiyle evini paylaştığını ama artık onlarında gideceğini ve yalnız kalacağından bu nedenle hemen acele bir evlilik yapabilirim endişelerinden söz etti. BG, hastalandığını, HC, sınav hazırlıkları olduğunu, HAY, annesinin hastalığı ile ilgili ve eşinin dayısının vefatı nedeniyle cenaze sonrası helva kavururken “Cenazede ağladık sonra eve gelip helva kavurdum ve yerken de konuştuk, helva sütlü olsa daha güzel olurdu filan. Bazen, hatta o anda da hayat saçma ve garip geldi, biraz önce ağlıyorduk, şimdi helvayı konuşuyoruz.” diyerek yaşamın anlamını sorguladığını paylaştı.  D, yoğun bir hafta geçirmiş, C ise ağabeyinin doğum gününde, ağır yaralandığı bir trafik kazası geçirdiğini, abisinin ona ihtiyacı olduğunu, iyi hissetmediği bir hafta geçirdiğini paylaştı. İR, sınavlarından, lisans bitirme tezinden bahsederken yakın arkadaşının onunla iletişimi kestiğini ama kendine “insanlar gidebilir, sen kendine odaklan” dediğini paylaştı. Konuşmalar tamamlandı, bir süre bekledim, geçen haftaki çalışmalarla ilgili herhangi bir şeyden bahseden olmadı, oysa ilk oturumda bir sonraki hafta bir önceki oturumla ilgili sizde kalanlar vb. paylaşacağımızı söylemiştim. Bu sefer geçen haftaki oturumdan paylaşımları olup olmadığını sordum.
Paylaşımlar
DU ve İR Tiyatro oyununu çok sevdiklerini, İR, oyundaki şizofren anneanneyi düşündüğünü; BG de oyun yazıp oynamanın çok hoşuna gittiğini, oyundaki rolündeki gibi girdiği sınavdan 100 aldığını; HC, “Ben de alkolik baba rolündeydim(oldukça muhafazakar bir babaya sahip olduğunu ön görüşmede paylaşmıştı) onu düşündüm,  bir de ilk haftadaki ilk oyunumuz vardı ya, o da çok güzeldi.”; C, iki sandalye oyununda  yakın arkadaşımın gruba neden geldiğini sormasının onu etkilediğini paylaştılar.
Başka paylaşım yapan olmadı.
Bugün ne yapmak istediklerini, ihtiyaçlarını sordum, gruba gelirken yanımda küçük bir elastik top getirmiştim, C, top oynamak, HAY, imajinasyon, BG, tiyatro oynamak istedi.  Başka bir şey söyleyen olmadı, yardımcımla konuşarak üyelerin birbirlerini biraz daha tanıyabilmeleri ve dikkatlerini dış dünyadan şimdi ve burada ya çekebilmeleri için, önce psiko-motor ısınma oyunları oynatarak zamanı uygun kullanıp imajinasyon yaptırmaya karar v erdim. 
Isınma oyunları
Grubu ayağa kaldırıp, yürüyüş ve esneme hareketleri ve top-isim- oyunu ve parmak yakalama -dikkat oyunu-oynatıldı.
1.Top-isim- oyunu:
Grubu halka şeklinde durur, önce top atılan kişinin adı söylenerek atılı, herkes en az bir kere oynadıktan sonra ikinci bir top aynı anda yine  isim söylenerek atılır. Aynı anda iki atıcı, iki de yakalayan üye olur, bu sırada adını söylediği kişiyle yer değiştirmek zorundadır. Oyun sırasında özellikle ikinci toptan sonra şaşırmalar, gülmeler oldu, eğlendiler, oyun tamamlandı.
Top oyunundan sonra, Grubu oturtmadan “Şaşırdım ortada kalakaldım (İR)”, “İkinci top devreye girince zorlandım ama çok eğlendim.”  Paylaşım yapanlar oldu. Ayaktayken tekrar yürüyerek dolaştık ve ayakta grup halkası oluşturduk. 
2.Parmak yakalama, dikkat oyunu
Tüm grup ayakta ve kolları omuz hizasında tamamen iki yana açık, Sağ el avuç açık, sol el işaret parmağı yanındakinin sağ avucuna dokunur. 1, 2, 3 komutuyla açık avuçtaki işaret parmağını yakalayıp diğer uca dokunan işaret parmağını kurtarmak gerekir.  Bu oyun hem sağ hem de sol el için tekrarlanarak oynandı, yakalayanlar yakalayamayanlar oldu, oyunda çok mutlu oldular.
Parmak yakalama oyununda C ve B.C, “Hem yakaladım hem de yakalandım”, İR ve DU, “Yakalanmadım ama yakaladım” derken diğerleri de benzer şeyler paylaştılar.
Ara 
Grup fiziksel ve zihinsel olarak yeteri kadar ısınmıştı, kısa bir ara vererek imajinasyon çalışması yapabildik.
İmajinasyon çalışması
Nefes egzersizi ve hayali ormana yolculuk
Y, “En rahat nasıl hissedeceğiniz şekilde oturun, şimdi gözlerinizi kapatmanızı ve benim sesimi duymanızı istiyorum. Gözlerini kapatmak istemeyenler karşıya sabit bir noktaya bakarak da bu çalışmayı yapabilir. Hazırsanız şimdi derin bir nefes alalım, nefesinizi ben üçe kadar sayarken içinizde dolaştırın ve bir mumu yavaşça üfler gibi nefesinizi verin, gözleriniz kapalı, nefes alıp vermeye devam ediyorsunuz, dikkatinizi kendinize verin, kırlık bir yerde, yürüyorsunuz, yürürken önünüzde siz nasıl istiyorsanız öyle bir yol bir yol belirdi, topraklı, çakıllı veya bir keçi yolu. Ya da nasıl bir yol ise öyle, şimdi etrafa bakın, neler var? Ağaçlar, çiçekler, çalılık, her türlü hayvan, bitki ve/ veya nebatat olabilir, ilerleyin, bakın. İlerde bir ormana doğru yaklaşıyorsunuz, nasıl bir orman? Ormanın içine girdiniz, etrafınıza bakının neler görüyorsunuz, şimdi o ormanın canlı veya cansız bir parçasısınız, taş, hayvan, bitki, su, ağaç, ot ne istiyorsanız seçin, şimdi osunuz, o olarak kendinize bakın, nasıl bir varlıksınız? Etrafta neler var? Nasıl bir orman burası? kimler var? Siz ne yapıyorsunuz, orada neler oluyor. Hazır olduğunuzda gözlerinizi açabilirsiniz. Şimdi hiç konuşmadan ayağa kalkın ve herkes olduğu kendi rolünde ormanınında, şimdi etrafınıza bakın, etrafta neler, kimler var, ne yapıyorlar, dileyen rolünden diğerlerine giderek kim olduğunu, orada ne yaptığını sorabilir, etkileşebilir” Ayağa kalkarak ormanı oluşturdular. 
Orman 
Y, aralarında dolaşarak “Kimsin? Şimdi, Burada ne yapıyorsun?
BG, “Ben akan bir suyum. İçilebilir berrak bir akarsu.”
HAY, “Dinozorlar dönemindeyim ve 234 metre boyunda büyük bir ağacım(görülme ihtiyacı) Yapraklarım çok büyük 12 metre kadar. Ama etrafımdaki ağaçlar çok daha büyük onların gölgesindeyim.”
İR, “Elma ağacıyım, yeşil elmalarım var. Burası tam ormanlık değil, meyve bahçesi gibi biraz bakımsız ama meyvelerim çok.”
E “ben bir ağacım henüz ne ağacı olduğumu anlayamayacak yaştayım. Etrafımda kuşlar uçuyor, tepemde bulutlar var”.
HC, “Küçücük mavi çiçekleri olan bir ağacım. Farklı bir ağaç, tam tarif edemiyorum.”(Bu tekrarlayan mavi çiçek sonraki çalışmalarda unutma beni çiçeği oldu) 
M, “Ben bu ormanda bir kuşum. Minik bir serçe. Beyaz renkli.”
B.C “Ben rüzgarım, genellikle sertimdir ama bugün biraz hafif esiyorum”.
DU, “Herkesi dinleyen küçük bir ceviz ağacıyım. Diğer ağaçlar arsında olsam da yalnızım. Sessiz, diğer ağaçların dikkatini çekmem.”
D. “Ben Karadeniz kıyılarında bir fındık ağacıyım. Köklerimi yeni oluşturuyorum.” 
C, “Ben solmuş bir çiçeğim, hatta bir yaprağım.” (Adı can suyu anlamına gelen üye sonraki çalışmalarda da kendinden bahsetmekten kaçınan ama gruba devamda iyi olan bir üye oldu).        Biraz bekledi, neredeyse yuvarlanarak ceviz ağacının dibine gitti. “Ben artık çürüdüm, gübre olarak bari bu ağaca yardımım olsun. Onu besleyeyim.”
D, “Köklerimi yeni oluşturuyorum.” 
HC, “Küçücük mavi çiçekleri olan bir ağacım. Farklı bir ağaç, tam tarif edemiyorum.”(Bu tekrarlayan mavi çiçek sonraki çalışmalarda unutma beni çiçeği oldu) 
HAY, “ Dinazorlar dönemindeyim ve 134 metre boyunda büyük bir ağacım(görülme ihtiyacı)
BG, grubun içinde dolaşarak bir nehir gibi kıvrılarak herkese ulaşıp su verdi, bir ara serçeye de su içirdi. 
M, serçe oldu “Ben beyaz bir serçeyim” elma ağacı olan İR’ in elmalarındaki kurtları yedi.  Bir ara tepesinde bulutlar olan ağacın (E ) üstüne de konar gibi oldu.
İM “Ben ormanda çimenim, üstümde ve içimde otlar, birkaç çiçek ve yapraklar var, karıncalar geziniyor”
DU, ceviz ağacıydı, kendisine solmuş-çürümüş yaprak olup gübre olan C’ ye teşekkür etti.
Bir süre sonra 134 metrelik devasa bir ağaç olan HAY dışında hemen tüm roldekiler ceviz ağacı olan DU’ nun etrafında toplandılar.
Y, “Ormanınızın bir heykelini oluşturun. Fotoğraf çekelim.”
En önde C ve BG oturarak ortada DU arkada HAY, B.C yanlarda HC, D, İR, E, İM ve M yer aldılar.
Fotoğraf karesinden sonra 
 Y, “Artık ormandan ayrılıyor ve rollerden çıkmadan yerlerinize oturuyorsunuz.  Neşeyle birbirlerine sarılarak, el sallayarak ayrıldılar. 
Paylaşımlar 
Y “ormanda seçtiğiniz rollerinizden neler paylaşmak istersiniz?” 
DU, “Benim ormanım, Hansel ve Gretel'in kayboldukları bir ormandı, kocaman ağaçların içinde ben de ceviz ağacıydım, cıvıltılar vardı. Huzurlu bir yerdi.” 
HAY, “Ses çıkarıyorum, yapraklarım dalgalanıyor, ama aslında ormanı izliyorum, herkesi kontrol ediyorum.” 
HAY, “Son izlediğim belgeselde etobur ve ot obur dinozorlar olan bir orman vardı. Ben yönerge verilirken sağdan soldan geçen dinozorlarla güçlü her şey görebilen dik duran bir ağaç oldum, bu bana zor geldi, güçlü olmak beni yordu, serçenin gelmesi beni biraz rahatlattı. BG'nin su olarak yanıma gelmesi bana iyi geldi ama ne o bana dokunsun ne de ben ona dokunayım diye hissettim.” 
M, “Dinozorların olduğu yerde serçe olmak, biraz zordu.” 
Y, “Nasıl zor?” 
M, “Zordu ama olsun, serçe olsam da varım.” “Rüzğardan yardım aldım, rahat tehlikesiz bir ormandı benim ormanım, güvenli bir ortamda uçtum, birçok ağaçla serçe olarak etkileşim kurdum, karnımı doyurdum, su içtim”.
HC, “Önce ormanı tam düşünemedim sonra yıllar önce ailecek gittiğimiz su kenarında piknik yaptığımız ormanlık bir yer aklıma geldi.  Orada böyle bir ağaç vardı ve çiçekleri mavi renkti bunu seçtim benim yanıma su ve serçe geldi. Hatta bana “Ne çiçeğisin? Senin adın ne?” diye sordu, ben bilmiyorum dedim, sonra cevizin yanına gittim, ağaçlarla falan konuştum orada “C” vardı.” (Ağaçların yanında gübre olmuş C yi fark ettiğini söyledi)
 C, “Ben ilkbaharda bir orman düşündüm, nedense soluk bir yaprak oldum. Su yanıma geldi, hatta biraz su verdi, iyi gelse de bana verdiği su yetmedi, bari başkalarına yardım edeyim dedim çürümüş olarak cevizin yanına gittim.”
 C, “Solmuş bir yapraktım, su bana biraz can verdi ama sonra yine de çürüdüm, yuvarlanarak toprakta ceviz ağacının dibine gittim ve ona gübre oldum”.
İR, “Benim etrafımda meyve ağaçları vardı, ben de aromalı canlı kırmızı hani “Amasya elması” gibi bir ağaçtım, birileri gelsin benim meyvelerimi yesin ama sessizdim, bekliyordum. Ormanın canlılığını hissettim, suyun bana ulaşması güzeldi. Bir ara serçe gelip elmalarımdaki kurtları yedi. Pek memnun oldum” 
D. “Karadeniz'de bir fındık ağacıydım ama başka fındık ağaçlarının içinde sanki köklerimi arıyorum. Ben Eskişehirliyim aslında ama sanki Karadeniz e yerleşeceğim oraya ait olacakmışım gibi küçük uyumlu bir fındık ağacıyım yanımda olgun bir fındık ağacı var.” 
B.C “Ben rüzgardım, aslında herkese değiyordum ama beni pek hissetmediler”
İR, “Biraz küçük bir elma ağacıydım, ben de merak ediyorum büyüyecek miyim uyum sağlayacak mıyım”
BG, “Nehirdim, ormanda sürekli dolaşarak her yere ulaştım, ihtiyacı olana sularımdan verdim, elma ağacı bir elmasını üstüme düşürerek bana elma verdi, herkesin bana gereksinmesi vardı.” 
Paylaşımlar tamamlandı. Rolden çıkarttım. 
Yaşantı paylaşımları
Y, “Bu çalışmada ormandaki rollerin kendi yaşamınızla ilgili paylaşmak istediğiniz herhangi bir şey var mı?
M, “Serçe yalnızdı ama özgür ve rahattı. Sanki benim yaşantımda da böyle.”
C, “Son zamanlarda yaşadığım olumsuzluklar gibiydim. Hatta gübre oldum bana daha fazla su vermek isteyen suyu bile önce reddettim sonra onun zorlamasıyla içtim.”
D, “Giresun'a yerleşmek kökleşmek ihtiyacım var. Bununla ilgili olabilir.”
İR, “Benim ormanım bir bahçe gibiydi. Bir köşede sakin kendi halinde gelişen ve diğerlerini de besleyen büyüten bir bahçeydi. Bu bana uygundu galiba.”
HAY, “Her şeye yetişmek, fark etmek ve yine de fark etmediklerim olacak, yetişemediklerim olacak. Bunlardan birini seçmeyi daha mantıklı buldum, son zamanlarımda yaptığım gibi. En büyük değil de her şeyi görüp fark edebilen olmayı istedim sanırım.”
BG, “Ben su olarak kendi benliğim temelinde dokunduğum yerlerde huzur olsun isterim. Paylaşımı, yaşamın kaynağı ve saflığı yaşadım. Yaşam benim için huzur ve paylaşmaktır. Anlamı budur”.
DU, “Çok konuşurum, aynı zamanda herkesi de dinlerim, analiz de ederim. Orada ceviz ağacı olarak ses de çıkarıyordum. Dikkat çekmeyi de severim. Günlük yaşamımda da insanlar çevremde toplanır, herkesi etrafımda toplamayı da severim, oyunda da herkes benim etrafımda toplandı”.
HC, “Bir seçim yapmak zor oldu, ormanı bulamadım. Hatta olduğum ağacın adını bile unuttum. Unutma beni çiçeğine benziyordu ama o değildi. Son zamanlarda hayatta çocukluğum ve ailemle ilgili, son aylarda kendimle ilgili duygularım gibi, biraz karışık, netleştiremiyorum kafamda”. 
Konuşmalar tamamlandı, makul bir süre bekledim, daha sonra grubu ayağa kaldırıp rolden çıkardım.
Tekrar dolaştırdım, rahatlama hareketleri yaptırdım ve grup halkasına dönüldü, oturdular.
Y, “Bugün gruba başladığımız saatten itibaren şu ana kadar birçok oyun oynadık, paylaşımlarınız oldu. Tüm bu sürecin sonunda nasılsınız, bugün gruptan nasıl gidiyorsunuz?”
HAY, “Kendimle kalma ihtiyacı ile”
DU, “Çoktandır top oynamamıştım, zorlandım ama çok hoşuma gitti. Enerjiğim”
İR, “Parmak kurtarma ve yakalama oyununda bir eli tutsam da kendi elimi hep kaptırdım.”
HC, “Yalnız bir ağaç oldum sonra diğer ağacın yanına gitsem de yine yalnız hissettim.”
C, “Oyunlar oynamak güzeldi, ama pek iyi hissetmiyorum.”
D, “Top iki olunca strese girdim.” (Grupta kendini hemen hiç açmayan üyelerden biri oldu)
Diğer grup üyeleri de özellikle top oyunundan çok hoşlandıklarını belirttiler.
 Y, “Bugün gruptan cebinizde ne götürüyorsunuz?”
Grup üyeleri “kendimle ilgili farkındalık, neşe, biraz hüzün, huzur, unutmak vb. paylaşımlarda bulundular. Ayağa kalkarak sır kuyusu oluşturduk ve içine bugün paylaştıklarımızı atarak istediğimiz zaman tekrar açmak üzere üstünü örttük. Oturumu sonlandırdım.
……………………………………………………………………………………………………………………………..
Süreç özeti 
Bu günkü oturumda BG' nın hastalığı, DU' nun yalnız kalma endişesi, HC' nin kim ve nasıl biri olduğuna ilişkin belirsizlikleri. HAY' ın annesinin sağlık sorunları ve eşinin dayısının vefatı gibi durumlarıyla ilgili genel paylaşımlardan sonra, orman imajinasyon çalışmasında üyeler C solmuş çiçek olarak, su ve cevizle olan etkileşimini, HAY devasa ağaç olarak güçlü ve görünür olma deneyimini, İR meyve bahçesindeki elma ağacı olarak hissettiği büyüme ihtiyacını, BG su olarak herkese ulaşma isteğini ve DU bu duruma hassasiyetini, E kendinin ne olduğunu bilmeyen ama başkalarını görebilen olmayı ve M özgür ve yalnız serçe olarak kendini tanımlaması gibi kendi rollerindeki duygusal deneyimlerini paylaştılar. 
Süreç analizi
İlk oturumda her hafta sürecin nasıl ilerleyeceğini konuşmuş ve onlara bir sonraki oturumda geçen haftadan bu yana sizde kalanlar vb. paylaşacağımızı söylemiştim. Oturumun başlangıcında üyeler ilk oturumla ilgili deneyimlerini paylaşmakta zorlandılar, hiçbiri geçen oturumdan, oyunlardan veya onlarla ilgili herhangi bir şeyden bahsetmedi. Bu benim beklemediğim bir durumdu. Burada yaşadığım bir tereddüt oldu ve sormalı mıyım diye düşündüm. Süreci ilerletmek için ve grubun henüz başlangıç evresinde olduğunu düşünerek sormaya karar verdim. Süpervizyonda bu tereddütü paylaştım. İki şekilde de yapılabileceğine karar verdik.
Bu yaşadığım tereddüt’ ün birçok grup çalışmasını mesleki olarak psikoloji ve yakın alanlarda kişilerle çalışmış olmanın beni bu beklentiye yönelttiğini düşünüyorum. 
Isınma oyunlarında yeteri kadar zamanımız olduğunu düşünerek herhangi bir seçim yaptırmadım. Top ve parmak yakalama oyunu keyf alarak yaşadıkları ve şimdi ve burada ya odaklanmalarını sağlayarak grup içinde bağ kurmalarını sağlayan bir deneyim oldu.
Nefes egzersizi ve hayali bir orman yolculuğunda ormanda kendilerini farklı bir varlık olarak hayal edip, oynadılar. Bu çalışmada kendileriyle ilgili önemli farkındalıklar bulduklarını söyleyebilirim. Rolleri üzerinden sembolik anlamlar ve duygular ortaya çıktı. İmajinasyon ve Hayali Orman çalışmasının genç yetişkinlik yada beliren yetişkinlik olarak tanımlanan bir çağda olan grup üyelerinin dış dünyadaki değerlendirmelerden uzak, kendi kimliklerine / kendine derinleşerek sağlayan bir çalışma olduğunu düşünüyorum.  
Örneğin hep depresif, üzgün olduğundan bahseden C, solmuş bir çiçek hatta çürümüş bir yaprağa dönüşüp, oradan da gübre oldu. Gruba geldiğinde de iyi olmadığını söylemişti. C’ nin ruhsal olarak çok yorgun olduğunu düşünüyorum. D, köklerini yeni oluşturduğunu söylermesi ise bana onun aslında içinden geldiği, var olan köklerini bugüne kadar pek hissedemediğini düşündürdü.  Oldukça iri- yarı genç bir kadın olan HAY, ise Dinazorlar döneminde yaşayan 134 metre boyunda büyük bir ağaç olduğu rolüyle/sembolüyle sanki görülme ihtiyacını dillendiriyordu.
DU, geçen haftayla ilgili paylaşımında yaşamında önemli bir değişiklik olduğunu belirtmesi ve HC'nin daha önceki oyunda onu yakından tanıyan kimsenin olmadığını, bugün de kendini pek tanımadığını söylemesi, hatta ormanda olduğu çiçeğin dahi adını bilmemesi dikkatimi çekti. 23 yaşlarında son sınıf öğrencisi genç bir kadın olan HC, kendini “küçücük mavi çiçekleri olan bir ağaç” olarak tanımladı. 
Grubun değerlendirme aşamasında üyeler ceplerinde, farkındalık, neşe, huzur gibi duygular götürdüklerini paylaşmışlardı. Bu da bana iyi hissettirdi. Gelemeyenlerin aynı saatte final sınavı olması nedeniyle grup katılımı biraz düşmüş olsa da oyunlara katılım ve katılanların içten paylaşımları oldu. Grup kapama ritüelimizde, gün boyunca paylaştıkları deneyimlerini sır kuyusuna bırakmış olmaları da grupta güven duygusunun gelişmesine katkıda bulunacaktır diye düşünüyorum. 
Süpervizyonum için notlar 
Gruba istek ve biraz da heyecanlı başladım. Öncesinde yardımcım ile ısınma oyunlarını konuşmuştuk ancak gerekirse süreç te değişiklik yapabileceğimi de belirtmiştim.
Bir bireysel psikolojik danışma ve grupla psikolojik danışma, grup çalışmaları alanında neredeyse 38 yıllık hem akademisyen hem de uygulamacı olarak bir geçmişim  olsa da tez grubumu yönetirken sonrasında yaptığımız bireysel süpervizyon görüşmelerimizde süreci yeniden gözden geçirmek, bir çok şeyi nasıl yaptığımı ve nasıl yapmam gerektiğini fark etmemi sağlıyor. Bu bakımdan süpervizyon almak benim için benzersiz zenginleştirici bir deneyim oluyor. Bireysel süpervizyon yanı sıra ikinci oturumdan sonra tamamlama grubumla da yaptığımız yoğun çalışmalarda da grup süpervizyonu alma şansım olması her iki süpervizörümünde kuşakaşan çalışma konusunda deneyimli olması güven duygumu arttırıyor.
Grubu yönetmekte zorlanmadım ama örneğin süreç analizi yaparken BG nin “ Tiyatro oynayalım” isteğini atladığımı, unuttuğumu fark ettim, bunun nedenini düşüneceğim.  
Yukarda da belirttiğim gibi kısa da olsa tereddüt ettiğim anlar oldu ancak genel olarak bir grup olmaya doğru yol aldığımızı ve sürecin aktığını söyleyebilirim.
 


 



4. OTURUM
Katılmayanlar:(BG), (C), (D), (İD), (İR) ve (Nİ) katılmadılar
Katılanlar:Bu günkü oturum toplam 12 kişinin katılımıyla başladı (A), (BU), (DU), (E), (HAY), (HC), (İM), (Nİ), (SD), (M), (S.M), (B.C) ve (BN) (gruba kaydolan ve bugün ilk defa gelen) nin katılımıyla başladı. 

Geçen haftanın değerlendirilmesi ve ihtiyaçların ifadesi

Grup selamlandı. Yeni katılan üyeye grup kuralları hatırlatıldı. Önceki çalışmadan bugüne kalan, paylaşmak istediğiniz şeyler var mı? Haftanız nasıl geçti paylaşmak ister misiniz? 

E: Ben iyiyim kendimi ifade etmiş olmak beni rahatlattı.
A: Ben de iyiyim sanki daha huzurluyum.
DU: Son oturum da taşınmaktan korktuğumu söylemiştim yalnız kalmaktan korktuğumu söylemiştim Çok ilginç yanımda kalan arkadaşım daha taşınmadan oturduğumuz evden çıkmadan- ev zemin kattaydı- evi mutfaktan lavabodan pis sular bastı, hemen başka bir ev buldum, kötü bir süreç atlattım, bu sefer de çatı katında bir ev buldum. Sınav hem de final haftası olmasına rağmen hemen oraya taşındım. Çatı katı ama çok güzel, çok uzun zamandır ilk defa aydınlık bir evim oldu terası var yalnız kaldım, bakalım çok yoğunum biraz bu aralar karşımdaki insanları da kırıyorum sanırım 

B.C: Aslında tatildeyiz ve tatilde olmak bana çok saçma geliyor, çok daha yorucu. Çalışmayı çok seviyorum, bu sabah kalkıp işe gittim müdüre iş yok mu diye sordum.  Boşlukta hissediyorum kendimi. Çalışmayınca 15 gün nasıl geçecek. Meğer ben işkolikmişim Milli Eğitim bana göre değilmiş 08:00 ile 13:00 arası çalışınca sıkılıyorum.
HC: Sınav haftası, bir dersinden kalabilirim, geçme ihtimalim yok gibi vizem de kötüydü. Ne yapacağımı bilmiyorum. Bu dersle ilgili endişeliyim.
DU: Bende böyle korkular yaşardım senin gibi, ama artık öğretmen ne ister diye düşünerek öyle yazıyorum.
E: Ben hikâye yazıyorum. Hoca inanıyor-gülüşmeler-
SD: 3 gün iş, 2 gün okul, bir gün staj derken çok yoğundum. Ödevler zor geçti şimdi okul tatilde olunca boşluğa düştüm ben de B.C gibiyim. Çalışmayı seviyorum, işkolik gibi bir şeyim.
S.M: Birçok sınava bilmeden, çalışmadan girdim. Hatta 100 üzerinden 5 ve 16 bile aldıklarım oldu. Bütünlemeden sonra bir seyahat planlıyorum. Arkadaşlarımla bilardo oynamaya gittim orada S.. Saygınla -ünlü bilardo şampiyonu-karşılaştım.
H.: Biliyorsunuz ben evliyim, tatil bizim için de sorun oldu.  Eşim öğretmen ve evde, evin içinde oraya buraya yatıp hiçbir şey yapmak istemiyor. Bense evi temizleyelim, gidelim Ata binelim falan diyorum, biraz böyle çatışmalarımız oluyor. Birde bütünlemem var, yapamadığım şeyler beni hırslandırıyor, daha çok çalışıyorum böyle durumlarda.
HC Ben de aslında böyle olmak istiyorum Hayriye Buse gibi, başaramadığım şeylerden sonra hırslanmak, azimli olmak üstüne gitmek istiyorum ama yapamıyorum. Geçen hafta H. yapamadığım şey beni hırslandırır demiştin ya bu benim zihnimde dolanıp duruyor, bu bana çok iyi geldi. Ben de böyle yapmak istiyorum böyle olmak istiyorum H.B. sana benzemek istiyorum
O günkü çalışmadan bende kalan şey ise Dinozorlarla ilgili büyük ağaçlar, elma ağacı, onları unutmadım, aklımda kaldı.

E: Ben bu sürede hep hastalıkla uğraştım. Hem hastaydım hem de neredeyse sürünerek sınavlara geldim, buna rağmen tek bir dersim kötü geçti, diğer derslerimden çok iyi notlar aldım. Hatta ben bu kafayla bu notu almışsam yükseltmelere girsem daha da yüksek alırım diyorum. Ehliyet aldım bu arada, hem de trafiğe çıktım, annemle teyzemlere gittik. Çalışma hayatına daldım hukuk bürosunda staj gibi çalışıyorum. 
İM: Ben de hastalıkla ve sınavlarla geçirdim, sınavlar açıklanmadığı için bütünlemeye kalırsam ne olacak diye biraz huzursuzum. 
DU: Umarım başarılı olursun
Paylaşımlar tamamlandı.

Isınma
Hem BN nin grupla tanışmasını sağlamak hem de kalabalık grubumuzdaki üyelerin isimlerini kendim de hatırlamak için “ismimizin ilk harfi ile başlayan kendimizi ifade edeceğimiz bugün nasıl hissettiğimizde ilgili bir duygu ve arkasından adımızı söyleme” oyunu ile grubu başlattım. Grupta isimler duygusal DU, Sadık SD, mücadeleci B.C, samimi S.M, bekleyen BU, aceleci A, hararetli HAY, enerjik E, istekli İM, batılı BN, hayalperest HC gibi sıfatlar kullanılarak paylaşıldı. 

Yönetici daha önce oynanan ve gruba gelen üyenin gruba nasıl geldiği ve veya neler getirdiği ile ilgili “Postacı” oyununu grup üyelerinden bir kişinin BN için oynayarak göstermesini istedi.  B.C, HAY a ve gruba karanlıktan arınmış bir gün, aydınlık getirdi, gruba yeni katılan BN merak ve istek getirdi. 

Yönetici, BN gruptan kendisi için ne istediğini sordu, BN hep yazılımla uğraştığını, sosyalleşmeye ihtiyacı olduğunu, daha önce bazı grup çalışmalarına katıldığını ve ona çok iyi hissettirdiğini onun için tekrar katılmayı çok istediğini, aslında geçen hafta sınavdan sonra geldiğini ama grup başladığı için kapıda biraz bekleyip gittiğini söyledi. 
Önceki çalışmaya katılanlar gruptan sonra güzel bir hafta geçirdikleri vb olumlu iyi hissettiklerine ilişkin paylaşımlarda bulundular.
Konuşmalar tamamlandı.

Isınma oyunu
Grubu dış dünyadan bugüne ve şimdiye getirerek ısıtabilmek için gruba ayağa kaldırıldı, salonda yürürken gözlerle selamlaşma, esneme hareketleri yapıldı, otobüsü kaçırıyorsun, yerler buzlu dikkat et vb. yönergelerle hızlı ve yavaş yürüdüler. Sonra dikkatlerini birbirlerine- kıyafetlerine, saçlarına vb.-sonra kendilerine- nasıl giyinmiş- yönelttiler. Bugünü hatırlayalım diyerek günün tarihi hatırlatıldı, grup halkasına dönüldü. Grup üyeleri yerlerine oturdular.

Ara

Gruba bugünkü ihtiyaçları ve ne yapmak istedikleri soruldu
B.C, daha önce yapılan gibi senaryo yazıp tiyatro gibi oynayalım, bir iki kişi de oyun oynamak istedi. 
Gruba hem yeni katılanlar olduğu hem de geçen haftaki orman oyunundan sonra hafiflemeye ihtiyacı olduğunu hissederek önceden düşündüğüm bir oyun oynatmaya karar verdim.

Kaynaştırma oyunu

Ara sokaklar dar sokaklar
Bu oyunda el ele tutuşulur. Sayımız nedeniyle üçer kişi el ele tutarak arka arkaya sıralanan koridorlar oluşturulur. Kalan iki kişiden birisi av birisi avcı olur. Yönler belirlenerek liderin yön komutuyla beraber o taraf dönülerek tekrar koridor oluşturulur. Av koridorlardan kaçarken avcı da aynı şekilde onu yakalamaya çalışır.
Grup ayağa kalkıp, dolaştırıldı, av ve avcı gönüllü olanlardan seçildi. Salonda duvar, kapı, pencere ve uzun duvar yönleri belirlendi. Ara sokaklar dediğimde yönünüzü kısa duvara dönüyorsunuz, dar sokaklar dediğimde ellerinizi bırakıp diğerleriyle tutup ters yönde koridor oluşturuyorsunuz ve kapıya dönüyorsunuz, ben “dar sokaklar” dediğim zaman üçlü şekilde tekrar elleri bırakıp tutarak aranızda koridor oluşturacak şekilde el ele tutuşuyorsunuz. Bu arada da avcı avı yakalamaya çalışıyor, yakaladığı zaman istediği yere geçiyor, diğeri av oluyor. Yakalayamazsa avcılığa devam ediyor.  

Neşeyle oynadıkları güzel bir oyun oldu. Hemen herkes hem av hem de avcı olarak oyuna katıldı
Grup tekrar yerine oturduğunda çalışmayla ilgili “oyun çok güzeldi, hoşuma gitti, hatta hiç dışarıyı düşünmedim o sırada bana çok iyi geldi” diyenler oldu. Çalışma bittikten sonra kısa bir ara verildi.

Ara

Yönetici bugün protagonist olmak isteyen olup olmadığını sordu. 
DU “Deli Kadir” değilse de kuyuya ilk taşı atmak istediğini ve çok hazır olmasa da taşınma, yalnız kalma gibi başına gelenlere bakmak istediğini, HC ve HAY da oynamak istediklerini ama bugün olmasa da olacağını söylediler.

DU nun Protagonist oyunu

Y: Peki ne çalışmak istiyorsun? (sessizlik)Geçen hafta ev arkadaşım gidecek ya yalnız kalırsam ve bu nedenle düşünmeden hemen evlenirsem diye korkuyorum demiştin. Doğru mu hatırlıyorum?
DU. Çünkü son zamanlarda çok kaygılıyım, özellikle yalnız kalma korkum arttı. Evet doğru yalnız kalma korkum var benim. Buna bakmak istiyorum bunu yapabilir miyiz?

Yönetici: Tamam, gel birlikte bakalım.
DU yla birlikte ayağa kalktık, elimi hafifçe sol üst omuz arkasına koydum, konuşarak grubun içinde dolaştık. Ona bu duygusunun ne zamandır onunla birlikte olduğunu sordum. DU aile evindeyken odasına çekilerek yalnız kalmanın o zamanlar iyi geldiğini, hatta o kalabalık sorunlarla dolu evde yaşarken işte odama gittiğimde kendi başıma kaldığımda “Oh nihayet yalnız kaldım” filan dediğini, İş bulup arkadaşlarıyla ayrı eve çıktığında da iyi olduğunu, huzurlu olduğunu ama tek başıma olmaktan korktuğunu anlattı. “Kapıdan içeri girerken, anahtarı çevirirken bir korku hissediyorum hırsız korkusu falan değil bu sanki yalnız kalmak korkusu gibi.”
1.Sahne 
Kendisi için (HAY) eş seçti. Eşleyerek DU yu tanıtmasını istedim.(eşlemenin nasıl yapılacağını gösterdim) şu andaki duygu ve düşüncelerinle kendini bize anlat.
DU: 24 yaşındayım psikoloji öğrencisiyim 35 kişilik bir aileden birlikte yaşadığım insanların yanından ayrıldım, bir yıldır iki arkadaşımla kendi evimdeydim ama şimdi arkadaşlarım yanımdan ayrıldılar evde tek başımayım” 
İstediği yeri sahne olarak seçerek düzenleyebileceğini belirttim.  Ne veya neler olmasını istiyorsa üyelerden veya nesnelerden istediklerini seçebileceğini hatırlattım. Evinin giriş kapısını sandalyelerle yaptı ve bir nesneyi(gözüne çarpan bir anahtarlığı) anahtar olarak seçti.  
DU, anahtar elinde durdu. “Evimin dış kapısındayım ve anahtarı çeviriyorum” diye eşledim. 
Kapıyı açarken DU “Tamam işte burası, tek başıma, yalnız kalma korkusu içimdeki, aslında korku gibi ama bu bir tedirginlik.”
Yönetici: tedirginlik duygusu olarak E'yi seçti. Tedirginliği(E)ni “DU’ nun yeni evine girerken hissettiği korku gibi ama tedirginliğim” olarak eşledi. Kapının önüne yerleştirdiği DU (HAY)nun önüne ona arkası dönük olarak koydu.  
Yönetici “DU’ ya ne yapıyor?”
Rol değiştirdi (DU) “Ben DU nun tedirginliğiyim” Yönetici: Ne zamandır onunlasın? DU: Uzun bir süredir onunlayım. Yönetici DU’ yu eşledi: DU benim arkamda ben onun önündeyim. Onayladı.

Yönetici: Bu sahnede başka neler olsun istersin, ne gibi duyguların var burada olmasını istediğin?  Kapıda ne hissediyorsun? DU anahtarı çevirirken durdu: Şu anda hissettiğim aslında uzun zamandır benimle olan bir de kontrol etme arzum var.
Kontrol etme arzusu olarak İM'i seçti, rol değiştirdi. Kontrol etme arzusu (DU): Ben senin kontrol etme arzunum, benim sayemde okula gittin, okudu başarılı oldun, benim sayemde bunları yaptın ve yapabiliyorsun.” 
Ben aynı zamanda DU’ nun kendini de kontrol etmesiyim, sorumluluklarıyım ve özgürlüğünün kaybıyım. Yerine geçti, Kontrol etme arzusu (İM) tekrarladı. 
DU: Bir de hayallerim var. HC yi seçti. Hayalleri ile rol değiştirdi (DU): Ben senin henüz tam bilemediğin hayallerinim. 
En arkada kendisi (HAY)ni, önünde tedirginlik(E) onunda önünde kontrol etme, sorumluluklar ve özgürlüğün kaybı (İM) ve uzak bir mesafeye onlara bakar şekilde hayalleri(HC)’ ni  yerleştirdi. (Bulunduğu yerden hayallerini görmesi için kafasını eğmesi gerekiyordu).  Hayalleri onlara bakıyor onlarsa ip gibi arka arkaya dizilmişlerdi. Kendi yerine geçirttim, bir süre bu şekilde durdular. 
Yönetici: Ne hissediyorsun ne var burada?
DU: Bir şey söyleyemem.- bekledi-, kafasını eğerek hayallerini görmeye çalıştı. DU: Aslında evet kendim başardım. Nurdağı’na gittiğimde ve okula gitmelerini sağladığım 10 kız çocuğu koşturup boynuma sarıldığında, işte hayallerim gerçek oldu diyorum. Ama bazen kendi hayallerimi, gözümün önünü göremiyorum.
Protagonist yerine kendisi olarak seçtiği HAY’ ı koydu ve DU’yu sıradan dışarı çıkarttım. Birlikte aynadan baktık. 
Yönetici: Buraya baktığında ne görüyorsun, böyle iyi mi değiştirmek istediğin bir şey var mı?  
DU: Hayallerimi göremiyorum.
Y: Ne kapatıyor gözünün önünü, şimdi buradan bak bakalım.
DU: Tedirginliğim ve kontrol arzum. Kontrol etme ihtiyacım, aslında annemi ve ablamı kontrol etme ihtiyacım bu. Benim ablam yıllardır şizofreni hastası, evlendi ve şimdide çocuk yapmak istiyor. Annem zaten annelik yapamıyor. Ben ikisine de annelik yapıyorum.
Y: Onlara bir şey söylemek ya da bir şeyi değiştirmek ister misin?
DU, önünü kapatan kontrol etme ihtiyacına: Senden kurtulmak istemiyorum, birçok şeyi senin sayende başardım. Ama önümde değil yanımda ol, yoksa önümü göremiyorum.
Y: Yerini değiştir o halde. DU değiştirdi “bu yetmiyor” dedi.
Y. DU bu duyguyu anımsadığın başka bir yer bir sahne bir an var mı paylaşabileceğin.
 DU, aslında ablasının iki yıl önceki kına gecesinde benzer bir şey yaşadığını söyledi. 
Sahne temizlendi.

2. Sahne: Kına 
Annesiyle yaşadıkları evin salonunu oluşturdu. Salonun kalabalık olduğunu, hoşlanmadığı yengesinin ablasının yanında durduğunu, bu arada insanların türkü söyleyip oynadıklarını, mutfakta bulaşık yıkadığını, aynı anda ertesi gün olacak sınavını düşündüğünü anlattı. İç ses olarak konuşmasını söylediğimde “her şeyi ben yapmak zorundayım” dedi. Ablası yerine SD’yi, annesi olarak HC yi(önceki sahnede hayalleri olan) seçti. Birkaç sandalye koydu ve ablasını kına için sandalyeye oturttu. 

DU salonda geçti ve yerde bir şeyler toplamaya başladı, ne yaptığını sordum, ablasının hastalığını insanlar anlamasın diye, yerlere dökülmüş şizofreni ilaçlarını saklamaya çalıştığını  söyledi. ”Bunu yapmak hep benim görevim oldu”

Yönetici: Biraz bu duyguda kal, ilk nerede  ne zaman böyle hissettin, ne olmuştu?” Cevap gelmedi. Yönetici: Seninle zamanda biraz geriye doğru yürüyelim. Sen oraya geldiğimizde bizi durdur. 
DU’nun elini tutarak yüzünü duvara döndürdüm ve geri geri yürümeye başladık. Şimdi 24 yaşındasın ..22..20.. bir şey var mı? 15 e doğru gidiyoruz. İstediğin yerde durdurabilirsin. Yedi yaşına gelince burada duralım dedi. Kına sahnesi temizlendi.

3. Sahne: Yedi yaş
O yaşında bu duyguyu anımsadığı bir sahne oluşturmasını ve yedi yaşındaki DU içinde birini seçmesini istedim. A’yı seçti.  Şurası ablamın odası olsun diyerek ablasının yattığı bir sandalye yerleştirdi. 
Rol değiştirdi, yedi yaşındaki DU. Ablamın hasta olduğunu biliyorum, ona ben -içmeyi reddettiğinde- ilaçlarını içiririm. 
Kapıyı açıp girdi (önceki sahnede kapıyı açarken hissettiği korkuyla karışık tedirginlik duyduğu andaki gibi) abla yatakta yatıyor. 7 yaşlarındaki DU avucunda ilaçlar içeri girdi. Y: Orada nasılsın?                         DU: Burada rahatım, biliyorum ablam beni sever ve ilacını içer.
Yönetici: Peki o zaman devam edelim mi ne yapmak istiyorsun. 
DU “Aslında yedi yaşımdaki babamı iki yıl önce kaybettiğimizde annem ablamı doktora benimle götürüyordu. Oralara bakmak isterim” Sahne temizlendi.

Annesi ile birlikte ablasını doktora götürdüklerini (ablasının ilaçları bitmiş yeniden yazdırmak için ve annesi okuma bilmediği için onu her yere yanında götürürmüş) doktorun odasındaki sahneyi  oluşturdu. Doktor sandalyesi önüne masa olarak bir sandalye daha koydu ve üç sandalye daha yerleştirerek Ablası S..(SD) yi annesi M… olarak (HC)yi (lk sahnede hayalleri olan) Doktor olarak M. yi  ve Yedi yaşındaki DU olarak S.M’ yi seçerek yerlerine oturttu.

Rol değiştirerek duruşlarını gösterdi. Anne kafası yana eğik, ezik, ellerini kavuşturmuş oturuyor. Abla hiç konuşmuyor. Doktor anneye bu ilaçlar çok ağır, kim verdi, şizofreni ilaçları bunlar, diye sorduğunda anne(DU) “ben bilmiyorum” dedi. 
yedi yaşındaki DU kendisinin ilk defa bu kelimeyi duyduğunu “Şizofreni ne, o ne?” diye düşündüğünü ve korktuğunu söyledi.
Sahne tekrarlandı. Yönetici: Peki bugün buradaki yedi yaşında DU, ne hissediyorsun? 
Tedirginlik ve ablaya kızgınlık duyduğunu, ama asıl doktor bunları söylerken annesinin ablasının omuzundaki elini birden çektiğini -antagonist ve yardımcı egolar sahneyi tekrar oynadılar.- gördüğünde belli belirsiz bir korku hissettiğini paylaştı.

Yedi yaşındaki DU, ablası (SD) ve annesi (HC) ile rollerinden konuştular.  

Yedi yaşındaki DU: Anne, doktor Şizofreni diyor, ben korkuyorum. 
Anne (DU): Kızım ben de korkuyorum. 
Yedi yaşındaki DU: Anne, elini çektin, ablam yalnız kaldı.
Yönetici, abla (DU)’yu eşleyerek: Ben de korkuyorum, aslında pek bir şeyin de farkında değilim. Abla (DU)eşlemeyi kabul ederek: Çok korkuyorum. Annem elini üzerimden çekti, kardeşimin beni sevdiğini biliyorum, bir tek kardeşim var güvenebileceğim. O da çok küçük.
DU kendi yerine geçti ve sahne tekrarlandı. 
DU: Senin için üzgünüm abla. Ama bıktım artık. Sen hastasın. Babam da hastaydı. Tükendim artık. Bir de çocuk yapmak istiyorsun. O çocuk için bu durum çok tehlikeli. 
Yönetici: Sanırım şu anda yetişkin rolündesin. Ablan evlenmiş iki yıl olmuş. Peki şimdi hala seni onunla ilgilenmek zorunda hissettiren nedir? 

4. Sahne: Yetişkin DU ve Artı Gerçeklik

DU: Ablamın gücü.
Ablasıyla arasındaki bu ilişkiyi göstermesini istediğimde sanki beni çekiyor dedi. (Ablasının ellerini tutuyordu). Ablasının onu çeken gücü için birini seçtirdim, B.C’ yi seçti. Kendisine yardım edecek biri olup olmadığını sorduğumda abisi S.(B.C)’ yi çağırdı. Rol değiştirerek ona nasıl destek olabileceğini omuzlarından tutup çekerek gösterdi.
Grubu ayağa kaldırdım, isteyen istediği tarafı seçsin (yardımcı yöneticiye DU yu işaret ettim) ve onun arkasına geçerek halat çekme oyunu gibi karşı tarafı bütün gücüyle çeksin dedim. Grubun büyük çoğunluğu DU ile abisinin tarafına geçti. Birkaç üye de ablanın arkasına geçti ve DU ve Abla çekiştirler (S.M, B.C, İM, BU, BN ve M, DU’ nun, A, HAY, E, HC Abla (SD)’nın safına geçtiler).
Arkasındaki tüm güce rağmen DU ablasını bırakmadı, hatta arkasındaki grup onu çekerken ablasının ellerini bırakmadığı için onlardan koparak onunla karşı tarafa geçti.
Yönetici bak bakalım, kim kimi bırakmıyor?
DU: Evet doğru arkamdaki herkesi bıraktım ama onu (ablayı/üstlendiği sorumlulukları) bırakamadım. Bunu ben yapıyorum anladım. Çok teşekkür ederim.
Yönetici: Burada bitirelim mi?
DU: Evet, evet bitirelim.  

Rol geri bildirimleri

Yönetici DU ya önce kendisinin mi konuşmak istediğini yoksa rollerden paylaşımlarımı duymak istediğini sordu, DU nihayet kendisinin kendisine yaptığını anladığını, şimdi arkadaşlarını dinlemek istediğini söyledi.

HC: Ben hem hayalleri hem de annesi rolündeydim ve siyahla beyaz gibiydim hem bir arada hem de çok farklıyım”
M: Doktor oldum çok duygusuzdum. Otomatiğe bağlamış gibi reçete yazdım 7 yaşındaki bir çocuğa kızdım hatta.”
A: Ben Duygunun küçük haliydim ablam kimseye güvenmiyor, bana güveniyor, halbuki ben daha çocuğum.
SD: Bana abla S.. rolü ağır geldi. Küçük bir kıza o yük vermek beni çok rahatsız etti.
İM: Kontrol etmek zordu hatta onları kontrol edeyim derken kendimi kaybetmekten korktum.
E : Ben yenge rolünde kendimi gölgede kalmış biraz işe yaramaz ve sıkışmış gibi hissettim. Ona yardım etmek istesem de DU istemedi.
B.C: Güç veren abisi rolünde onun yanındaydım. İstediği her zaman yanında olabilirim. 
HAY: Ben yetişkin Duyguydum ve yere saçılmış ablamın ilaçlarını toplarken başkaları ablamın hasta – şizofren – olduğunu bilmesin duymasınlar diye topluyordum. Bunları saklamak görevi bana annem tarafından verildi. Biraz ağır geldi. 
DU. Evet gerçekten 2021’den bu yana yüküm daha da arttı. Ablam evlenene kadar onun sorumluluğu bendeydi. Tam evlendi, kurtuldum derken anneme sorumluluğum arttı. Bununla uğraşırken bir de ablamın şimdilerde çocuk yapacağım diye tutturması. Sanki bunlar yetmez gibi galiba onlara benzeyen bir erkek arkadaş edindim ve bunların hepsi bana ağır geliyor.
S.M: Bende ona destek olanlardandım, her kim idiysem ona destek olmak güç vermek çok iyi geldi.
Paylaşımlar tamamlandı ve rol temizliği yapıldı.

Özdeşim paylaşımları

Y: Bu oyundan kendi yaşamınızda denk gelen ve protagonistin işine yarayacak paylaşmak istediğiniz şeyler var mı?
 E: Ben 7 yıl kadar önce yardıma muhtaç biriydim ve kimse yoktu. Bazen gün içinde açlıktan, yorgunluk, uykusuzluk her neyse bayıldığım oluyordu. Sonra bir gün ders çalışmaya karar verdim. Derslerim düzeldi. Ben kendimi çalışmaya vuruyorum. Kitap yazdım. Bunu yapmak bana çok iyi gelmişti. Kendi saçımı kendim taradım.
HC: Annenin ablaya dokunurken elini çektiğinde o şefkat duygusunun eksildiğini hissettim. Oysa ona ihtiyacı vardı. (Bu cümle son oturumlara doğru HC nin annesinin onu okşamayan sevmeyen ellerinin bilinç dışnda ortaya çıkmaya başladığı bir paylaşım olmuştu)
A: Ben de yalnız hissettiğim de problemlerin üstüne giderim.
BU: Benim içinde mücadele var, hayatımkolay gibi görünse de.
DU: A’ya sarılabilir miyim? Y: A’ya sor. Sordu, kalkıp sarıldı.
HAY: Arkadaşlar ben şöyle diyorum “nerden biliyoruz hayatın altının üstünden daha iyi olmadığını?” 
BN: Hayat her zaman mücadeleden geçiyor.
Paylaşımlar tamamlandı 
Yönetici: Bugün cebinizde neler götürüyorsunuz 
Acelecilik, Heyecan, biraz huzur, karmaşa, başkalarının acısı, kaygı, umut, güç ile gittiklerini söylediler. 
Grubu ayağa kaldırdım, rahatlama esneme hareketleri yapıldı, biraz dolaştıktan sonra sır kuyusu ile gelecek toplantıda buluşmak üzere oturum tamamlandı.

………………………………………………..
Süreç özeti ve analizi
Grup sınavı olanlar dışında 11 üyenin katılımıyla başladı geçen oturumdan kalanlar paylaşıldı yeni katılan üye gruba grup ta ona çabuk ısındı. Isınma oyunları oldukça güzel geçti. Geçen haftaki orman oyunundan sonra süpervizörümle de görüştüğümüzde bu hafta bir iki kişinin protagonist olabileceğini öngörmüştük. Duygu da bunlardan biriydi. Oyun yalnızlık korkusuyla başlayıp tedirginlik ve kontrol etme arzusuyla açıldı. Küçük bir çocuğun baba yokluğunda yetersiz bir anneyle ve şizofren bir ablanın bakım sorumluluğuyla büyümesi sonucunda, başarının kontrol etmeyle bağlantılı olarak yaşanmış olması giderek bu duygunun baskın duyguya dönüştüğünü, protagonistin önünü kapatsa da göremese de hayallerinden vazgeçemeyeceğini görmesini sağladı. Aynı zamanda korku ve tedirginliğini ayrıştırdı. Yalnız kalacağı zaman duyduğu korku ve tedirginliğin ablayla olan karmaşık ilişkisi, kendisinin anneye ihtiyacı varken onun annesi gibi olmuş olması, çocukken çocukluğun sorumsuzluğunu yaşayamaması ile ilgili olabileceğini düşündürttü. Yalnız kalma korkusu ve tedirginliğin küçük bir çocuğa ait duygular olabileceğini fark ettiğini düşünüyorum. Şimdi artık yetişkin bir birey olarak -ayrı ev anne ve ablanın olmadığı sadece kendisine ait olan bir ev- ayrışıyor olmasının ondaki bu duyguları alevlendirdiğini, oyunda bunların önemli bir kısmını fark ettiğini düşünüyorum. 

Bunlardan en önemlisiyse geri bildiriminde belirttiği gibi birçok çalışmaya katılıp destek aldığı, ilk defa kendisinin ablasını bırakmadığının ve kendi gücünün farkına vardığıydı. 

Kendime eleştiri:
Yardımcı yöneticimin protagonisti yeteri kadar desteklemediğim yönünde eleştirisi oldu.
Protagonist çok fazla konuşan anda kalmakta zorlanan ve oynamak yerine sürekli anlatmaya çalışan biriydi. Ben sık sık onun anlatmasını durdurup “anlatma istersen şimdi burada neler oluyor oyna istersen” demek zorunda kaldım. Onu desteklemediğim hissim olmadı sadece belli bir yerde kalabilmek ve derinleşmesini sağlamak için çaba harcadığımı hissettim. 
Süpervizyonda ve yardımcı yöneticiminde belirttiği bir başka eleştiri antogonsti eşleyerek protogonste onun duygularını anlatmamın önemli bir hata olmasıydı.  
Oyunun başlarında DU ya anahtarı eşlettirebilirdim, aynı zamanda yeni taşındığı ve korkuyla karışık tedirginlik hissederek açtığı kapıyı da seçtirebilirdim. Bunları yapsaydım oyun farklı bir yere evrilebilirdi. Burada yönetici sezgimle böyle davrandım. Ancak Psikodrama ruhsal dünyamızın sahnede eylenmesi olduğuna göre yaşamdaki gibi her seçim vazgeçişleri de beraberinde getirecektir. Her tercih başka bir yola evrilecektir. Seçimimin de Protagoniste yararlı olduğunu düşünüyorum.
Akış sırasında oyunun daha az sahneyle nasıl çalışılabileceğimi geliştirmem gereken bir yönüm olduğunu gördüm. Oyunda sahnelerin çok fazla olması süpervizyonda da konuştuğumuz benim oyunu yönetirken de zorlandığım bir durumdu. 


5. OTURUM
Katılmayanlar:(A), (BU), (BG), (E), (İD), (İM), (Nİ), (S.M), (SD) ve (DU) (bu hafta Nur Dağı’na gidecekti) katılmadılar
Katılanlar:Oturum (BN), (B.C), (C), (D), (HAY), (HC), (İR), ve (M) olmak üzere sekiz(8) kişinin katılımıyla başladı.
(İR geçen hafta olmadığı için gruba yeni katılan BN ile tanışmasını söyledim. İR ve BN tanıştılar)
Geçen haftadan kalanlar ve grubun ihtiyacı
Y: Bugün gruba nasıl geldiniz, nasılsınız, geçen oturumdan kalan ya da paylaşmak istediğiniz başka şeyler var mı? Bugün neye ihtiyacınız var? 
HAY. Geçen hafta protagonistin eşiydim. Çalışmanın sonunda iyi ki o çekişme oyununu oynadık, sanırım hala rolden çıkamamışım. Giderken hep kafamda “bırak bu yükleri” cümlesi geçiyordu. Hatta hafta içinde de kendi kendime bunu söylerken buldum. Sanırım ben de fazlaca bir şeylere koşturuyorum. Bunu fark ettim. 
B.C: Evet ben paylaşmak istiyorum. Geçen hafta DU' nun oyununda özellikle D'nin 7 yaşındaki haliyle özdeşim yaptım, yanlış bir şey yapmaktan kaygılıydım.
HC: DU' nun hem annesi hem de hayalleriydim. DU' nun annesiyken sanki yokmuşum gibi hissettim, Doktor sahnesindeki rolümde olan bitenlere uzaktım, biraz dalgın ve kafam karışıktı, anlamadığım bilmediğim şeyler konuşuluyordu, doktor “şizofren” deyince elimi hasta kızımın sırtından çekiverdim, aklımdan geçen “Bu ne demek acaba, ben şimdi el aleme ne diyeceğim” gibi bir şeylerdi, bunun endişeliydim. Diğer rolde DU' nun hayalleri olmaksa bana çok iyi geldi, elbette bir gün benim yanıma gelir diye düşündüm. 
Y: Protagonist aramızda değil ama ben de hatırlıyorum, o da zor da olsa okula gittiğini söylemişti. Hatta kız çocuklarını okutmaya yardım ettiğini de.
HC: Evet aynen öyle, ben de onun gibi yapmak istiyorum.
M: Ben de iki roldeydim, doktor ve (oyunun sonlarında çekişmede DU ya destek olan grup üyelerinden biri olmuştu.) Doktor rolünde biraz duygusuzdum. Ne de olsa doktorum ve söyleyiverdim –bunlar şizofreni ilacı- diye. Ona destek olan kişiydim, onu çeken diğer sorumluluklara, yüklere karşı kendi tarafına gelmesini istiyordum ama o bizi bıraktı ve karşı tarafa gitti. 
Ayağa kalkıp tekrar rol temizliği yaptırıldı.
HC: DU biraz bana benziyor ya da ben ona. Ben de onun gibi kızların okula gönderilmediği bir yerde büyüdüm ve zorla da olsa okula gidebildim, şimdi üniversiteyi bitirmek üzereyim. Onun gibi, ben de gruba geldim, çabalıyorum. Bunlar bana iyi geldi.
BN: Ben de epeyce düşündüm, DU gibi bazı şeyleri de kendim bırakmıyorum galiba
C: Benim tedirginlik yaşadığım bir haftaydı.
Y: nasıl bir tedirginlik C, biraz açıklayabilir misin?
C: Geçen oturumda abimin yaptığı kazadan bahsetmiştim, o kazada abime çarpan kişiler ailemizi takip etmeye başlamışlar. Hatta beni de bulmuşlar, yolda giderken falan videoya çekmişler ve bunu yayınlamışlar, bayağı tedirgindim. Şimdi biraz daha iyiyim.
HC: Ben hafta sonu tatilde eve gittim, orada olmak iyi geldi bana ama sınavlar, ödevler derken çok yoruldum, hatta bir ara sanki kendimi dışarıdan izliyor gibi hissettim, sanırım stresli olduğumda böyle oluyor.
D: Haftam yoğun ama iyi geçti.
Derinleşme çalışması
Yaşam nehri 
Paylaşımlar tamamlandı.
Bugün sizinle şöyle bir yaşantınıza bakalım diyerek grup üyelerine A4 dağıttım. Kağıdı ortadan ikiye bölen bir çizgi ile ayırmalarını ve başlangıca doğdukları gün ay ve yılı ve  çizginin en sonuna da çalışma yapılan gün ay ve yılı yazmalarını, daha sonra hatırlayabildikleri kadarıyla çizginin üst tarafında kalan kısma, çizgiye yaklaştıkça daha azalan/sıradanlaşan, çizgiden uzaklaştıkça çok daha artan mutlu oldukları anları, olayları, çizginin alt kısmına da yine çizgiye yaklaştıkça azalan, uzaklaştıkça çoğalan onları üzen anılarını işaretlemelerini ve üzerine olayı/yeri ne hissettiğini vb. yazarak iki kişilik grup oluşturup birbirlerine anlatmalarını istedim.
Gruplar paylaşımlarını bitirdikten sonra büyük gruba dönüldü. Yaşam akışı paylaşımları yapıldı. 
HC: bir film izlemiştim, suyla dalgalarla, ilgili büyük bir balina falan vardı. Bunlar beni korkutuyor, böyle bir fobim var sanki.  “En mutlu olduğum anılarım iki kere oldu. Bunlardan ikisi de doğum günlerimin kutlaması idi. Hatta bunlardan biri 18. yaş günümdü ve arkadaşlarım sürpriz olarak doğum günümü kutladılar. Çok mutlu olmuştum” diye paylaştı Bir de babasının 14 veya 15 yaşlarındayken falan bir kere uyurken tam uyumamıştım, babam geldi sırtımı örttü. Hatta galiba hafifçe başımı, saçlarımı okşamıştı. En mutlu olduğum an o andı” 
M: Ben çocukken çok yalnız bir çocuktum, yaz tatillerinde falan dedemle babaannemin yanına köye giderdik. Orada köyde tek çocuk bendim, oynayabileceğim kimse yoktu. Böyle bir ay falan kimseyi görmemiştim, Dayım gelmişti, çok sevinmiştim. Bir de arkadaşım Tayfun' la birlikte olduğumuz lise yıllarım çok güzeldi. Onunla hem biraz tartışır hem de böyle hayali oyunlar oynardık. Mesela ben uzaylı filan olurdum. Bir de babamla kaç yaşındaydım hatırlamıyorum, 14 falan olabilir, birlikte belki de daha küçüktüm fuara gitmiştik, o zaman mutlu olmuştum. 
C: 2016 yılında Üniversite sınavlarına girdim ve yazılım mühendisliğini kazandım Kimse benden böyle bir başarı beklemiyordu çok mutlu oldum.                                                                              C olarak BN: Ben de üniversite sınavlarında çok başarılı oldum, benden de pek kimse beklemiyordu, bu benim mutlu olduğum anlardan biriydi. Sonra bu geçtiğimiz hafta kaza yapan abim, kanser oldu, çok üzülmüştüm ama kanseri yendi, bu da çok sevindiğim bir zamandı. Fakat 6-7 yıl sonra hastalık tekrarladı, yine çok üzüldüm.     
HAY: Üniversiteyi kazandığım ve evlendiğim günler çok mutlu olduğum zamanlardı.                                                                                                                                                                        D: Üniversiteyi bitirdiğim zaman en mutlu olduğum zamandı. 
B.C: 14 yaşımda evden çıkıp aç biilaç kaldığım zaman en kötü günlerimdi, atandığım ve çalışmaya başladığım gün en iyi günüm oldu.    
İR: İstanbul’a taşınmamız ve kardeşimin evden gitmesi kötü günlerimdi. Okula başladığım gün ise en güzel gündü, bir de yeğenimin doğduğu gün.
BN: Benim için en mutsuz şeylerden biri de dedemin yaptıklarıdır. Bunu yazmamıştım ama şimdi paylaşımlarda aklıma geldi. Söylemek istedim. Sanırım inanmayacaksınız ama benim dedem, babamı ve annemi dolandırdı, hem de iki kere, bugünler İstanbul’da olmak en güzel günlerim.                                                                                                      
Paylaşımlar tamamlandı. 
Y: Kendiniz için paylaşmak/söylemek istediğiniz, ya da diğer üyelerin paylaşımlarından yaşantınıza denk gelen, eklemek söylemek istediğiniz var mı?
BN: Bu ara ben aile evimizi terk ettim. Bekar yaşamaktan mutluyum. Bana kahvaltı hazırlayacak kimse yok, zormuş. Okulda yedi senedir okuduğumu söylemiştim, bu sene oldukça başarılıyım yeni gelen bir hocayla çalışıyorum, onun asistanı gibiyim, yazılım projeleri yapıyorum, galiba akademisyen olacağım. 
HC: Yazmayı unutmuşum, hayatımda en mutlu olduğum şey, iki sene boyunca geçemediğim istatistik dersinden bu hafta CB ile geçtiğimi öğrendim andı. En üzgün olduğum günlerde o dersten geçemediğimi öğrendiğim zamandı. Doğum günlerim de benim için çok güzeldi. Lisedeki arkadaşımla aynı üniversiteyi kazanmıştık, bir de o zaman çok mutlu olmuştum. Neden bilmiyorum onunla birkaç yıl sonra eskisi gibi samimi değiliz, arkadaş değil gibiyiz. Biraz üzgünüm.
M: Ben de HC gibi hissediyorum, T… ile birlikte üniversiteye gelmiştik ama sonra nedense aram açıldı, artık hiç samimi değilim. Çok üzgün olduğum başka bir şey de lisede hoşlandığım bir kıza açıldığım ve beni reddettiği gündü. Bende babamla gittiğim lunaparktan bahsetmek istiyorum. Palyaço gibi bir şey görmüştüm, babam yanımdaydı, koşup palyaçoya sarılmıştım, çok mutluydum.  Yedi aydır babamla konuşmuyoruz, bu beni çok üzüyor. Bunu çalışmak isterim. (henüz gruba kim çalışmak ister diye sormamıştım).
C: Ben de yazmadım ama kendim için bir şeyler söylemek istiyorum 2016'da sevgilim beni en yakın arkadaşımla aldatmıştı. O zaman bu duruma sessiz kalmıştım, ama artık öyle değilim. Hatta üç yıl sonra beni ilk defa aradı, konuştuk. Daha önceleri ona duygularımı hiç söyleyememiştim. Bu sefer hissettiklerimi ifade edebildim, çok iyi geldi. Grup çalışmalarından sonra bana bir cesaret geldi galiba Ona artık onun için hiç üzülmediğimi söyleyebildim ve çok mutlu oldum. Çok uzun bir zaman sonra bu hafta kendim için alışveriş yaptım ve bu da çok hoşuma gitti neredeyse ilk defa kendimi düşündüm. Sanırım bunu gruba borçluyum. Teşekkür ederim.
BN. Dedemin Annemle babamı dolandırdığını söylemiştim ya hem de iki kere. Altı yıl hiç görüşmedik ama 6 yıl sonra yine de dedemdir dedim, Karadeniz’e memlekete gittim ve yanına uğradım, beni de dolandırmaya kalktı. Bunu paylaşmak ve oynamak istiyorum.
Paylaşımlar tamamlandı
Ben sormadan iki protagonist adayı çıkmıştı. Yine de gruba başka ihtiyacı olan var mı diye sordum. M ve BN dışında aday çıkmadı. Ben de -saate bakarak -hem M hem de BN’ nin gereksinimi için iki küçük oyun-vinyet- oynayabileceğimizi düşündüm. 
Vinyet oyunlar
Kimden başlayalım dediğimde BN öncelik M nin olsun dedi.
M’nin babasıyla küslüğü oyunu
M, oturduğu andan itibaren babasından bahsetmek istiyordu. M. İle birlikte yürüyerek babasıyla ilgili ne olmuş, ne çalışmak istiyor kısaca anlattırdım.  M: Ben babamla anlaşamıyorum, babam anneme sinirleniyor, aslında annem babamı sinirlendiriyor ama o gelip bana patlıyor.
Y.: Bu anlardan biri için sahneni kurmak için bir yer seç. Neresi senin oyununun sahnesi olsun. (Küçük bir alana üçü de birbirine bakar şekilde üç sandalye yerleştirdi.). Peki burada kimler ve neler var? M.: Annem ve babam ve ben. 
Y: Gruptan anne ve babanı seç ve bize onları kısaca eşleyerek tanıt.  M. babası için BN' yi seçerek eşledi: Adım H…, 65 yaşındayım, sinirli olduğum zaman kontrolden çıkıyorum. Narsist bir insanım. Benim oğlum benden daha akıllı ve çalışkandır.
 Y: Ne iş yapıyorsun H… Bey? M: Sanayide tamircilik gibi şeyler yaptım. Y: Onu sahnene yerleştir (Bir sandalyeye oturttu).
M. annesi için HC.'yi seçti, eşledi: Ben ev kadınıyım, M benim ilk göz ağrımdır, biraz bana benzer, temiz yüreklidir, saf akıllı değildir ama çok iyi niyetlidir. Babasının karşı yan tarafında yüzü babaya dönük koydu.
Kendisi de sandalyesine oturdu, ancak sandalyeyi tam babasının karşısına değil, çekerek profilden görecek şekilde, yan tarafına koydu. 
Yönetici: Baban ve annen karşında ne yapmak, ne söylemek istiyorsun?
M.: Yedi aydır konuşmuyorum seninle, anneme sinirleniyor sonra bana “Balyoz” gibi indiriyorsun. Bu da genellikle bana patlıyor.
Yönetici eşledi: Balyozun beni eziyor. Ben senin gibi değilim.
M onaylayarak tekrarladı: Sen sosyal olarak çok beceriklisin, çok iyisin, herkesle dostsun, ahbapsın ama ben senin gibi değilim.
Yardımcı Y eşledi: Beni anlamıyorsun baba
Yönetici eşledi: Duygularımı ifade edemiyorum. Hatta bu yüzden Psikodrama grubuna başladım. 
M onaylayarak tekrarladı “Beni anlamıyorsun, ben senin gibi değilim, ben bunları yapamıyorum. Benim çok az arkadaşım var hala çok az.” Sustu.
Y: Babanın sandalyesine geçip onunla rol değiştir ve M ye cevap ver? 
M: Hayır orada olmak istemiyorum. O sandalyede oturmak istemiyorum.
Yönetici tekrar eşledi: Sana çok kızgınım baba. M onayladı ama çok kısık/zayıf bir sesle tekrarladı.
Y rolde olmayan tüm grup üyelerini çağırdı ve M'nin arkasında koro yaptırdı: “Ben sana çok kızgınım, baba, ben sana çok kızgınım baba” M, sesini yükselterek koroya eşlik etti “Ben sana çok kızgınım baba”
 Y: M’ ye: Sana yan dönmüş oturan babandan nasıl bir şey istiyorsun, sana ne söylesin?
M: “Haklısın oğlum” desin.
Y : Tamam nasıl söylesin buradan seslen o zaman. Buradan ona söyle o zaman.
M: Bana haklısın oğlum de (sesi biraz daha duyulur olmuştu).Y: tekrar söyle.
M: Baba bana “Haklısın oğlum” de.
Y, koronun bir kısmını babanın arkasına geçirdi ve birkaç kere tekrarladılar: “Haklısın oğlum.”
Y: Devam etmek ister misin?  M: Bu sesler çok güzel geldi, yeter bana, çok teşekkür ederim.
Rol geri bildirimleri:
M grubu, rolleri duymak istedi.
BN (Baba); Ben babayken çok katı sert biriydim. Oğlumu anlayamıyordum. Sesini çok uzaktan duyuyordum. Koroyla sesi yükselince duyabildim.
HC (Anne): Oğlumu seviyorum. Ama kendimi anne olarak inisiyatifsiz hissettim. Olaylara uzaktan bakıyor bir şey yapmıyordum. Hatta biraz seyirci gibiydim.
C: Ben korodaydım. M’nin arkasındaki ses olarak kızgın olduğumu söylemek bana iyi geldi. Söyledikçe rahatladım.(Bugünkü paylaşımlarında eski onu aldatan sevgilisine nihayet onu hiç düşünmediğini söyleyebildiğini ifade etmişti)
B.C: Bana da koro iyi geldi. Koroyla kızgınlığımı söylemek.
Koroda olan diğer üyelerde benzer paylaşımlar yaptılar.
Y: M sen bir şey söylemek ister misin?
M: Sadece arkadaşlarıma teşekkür etmek istiyorum. Teşekkürler.  
Y: Başka rol geri bildirimi yoksa kendi yaşamınızda denk gelen ya da paylaşmak istediğiniz başka şeyler var mı?
Özdeşim paylaşımları
D: Bende korodaydım ve “haklısın de” dedikçe çok mutlu oldum.
İR: Bana da M gibi haklı olduğumu duymak çok iyi geldi.
BN: Ben de M nin babası gibi sinirlenince parlarım ve bunun zararını da görürüm.
C: Ben de babamla ilişkimi düşündüm. Pek konuşmayız. Ona duygularımı söylemekte zorlanırım, hatta söylemem.
HC: Ben de babama duygularımı ifade etmekte zorlanırım M gibi. Koroya ise kendimi kapatmıştım. Dışardaki dünyamda da böyleyim galiba. Kapıyı hep kapatırım.
C: Kızgınlığımı koroyla da olsa babama söylemek iyi geldi.
İR: Bana babasının ona haklısın dediği koroda olmak iyi geldi. Bunu söylerken ben de duydum.
Paylaşımlar tamamlanınca Rol temizliği yapılarak kısa bir ara verildi.
Ara
BN’nin sahtekâr dede oyunu
BN’ yle birlikte ayağa kalktık. Grubun içinde yürürken son yaşadığı olayı -6 yıl sonra dedesini görmeye gittiği günü- kısaca anlattırdım. Kahvehaneye geldiğini söylerken durdurarak dedeyle karşılaştığı sahnesini kurdurdum.
Sahne
Karadeniz’in bir kıyı şehrinde BN’ nin ailesinin eski mahallesinde dedesinin yıllardır gittiği bir kahvehane. Kahvehanede 2 sandalye, arada üstünde bir tavla (salondaki bir ıpad) sehpa. Dedesini orada eliyle koymuş gibi bulmuş.  Niyeti de 6 yıl sonra onun da BN’yi sevdiğini bildiği için dedesine sürpriz yapmak ve birlikte tavla oynamakmış. Sahnesini oluşturduktan sonra dedesi için birisini seçmesini istedim. 
Biraz önce kendisini babası rolüne seçen M’ yi dedesi rolüne seçti, rol değiştirttim. 
Dede (BN): 80 yaşlarındayım, çok iyi konuşurum, meyve toplanacak ağacı iyi tanırım. Kızımı ve damadımı birkaç kere dolandırdım. Şimdi de torunum gelmiş. Onun da biraz parası var gibi görünüyor, bakalım ondan ne kopartabilirim.
Dede(M)’yi kahvehane koltuğuna oturtacakken durdu ve kendisi dede rolünde oturup devam etti: Dede(BN):Benim bir oğlum daha var. Zihinsel olarak engelli, onu evlendirmiştim ama ayrıldı, bir yuva kuramadı, koca adam oldu hala bizimle yaşıyor, diğer çocuklarımdan tırtıklarım, alırım, onları dolandırır ona veririm. 
BN kendi rolüne geçti ve konuşmalar tekrarlandı.
BN: Dede Ben buraya seninle Tavla oynamak için gelmiştim (iç ses: 6 yıldır görmedim seni, özledim) Neden bizi dolandırıp duruyorsun?  
Y: Deden ne der göster? Dedesinin yerine geçti ve BN(M)’ ye: “Ne dolandırması ya, ben bir şey yapmadım. Ne olmuş yani sana ne oluyor, aldıysam kızımdan damadımdan aldım.
Kendi yerine geçti, konuşma tekrarlandı. 
BN dedesine “Dede benimle doğru konuş. Ben çocuk değilim aptal da değilim. Sen anne babamı, bizimkileri iki kere dolandırdın, tarla sulak dedin bizden hep aldın. Senin bu yaptıkların yüzünden yeğenlerimle de aram bozuldu. Ben yeğenlerimle de görüşemiyorum. Bu yüzden ailemden diğer hiç kimseyle de görüşemiyorum. Yalnız kaldım, seninle de görüşemedim. Sen nasıl bir dedesin 6 sene sonra geldim seni görmeye. Yine aynısın.
Yardımcı Y eşleme yaptı: Dede seninle ne yapacağımı bilemiyorum. BN eşlemeyi kabul etti ve sustu.
BN’yi eşledim: Ne vazgeçebiliyorum senden, ne de seninle beraber olmak istemiyorum. 
BN eşlemeyi, “Evet aslında seninle beraber olmak istemiyorum” diye düzeltti.
Ayna çalışması
Y: BN' ye kendisi için birisini seçmesini söyledi ve onu sandalyesini oturttu. BN' yi dışarı alarak ayna dan bakmasını istedi. Ayna çalışmasında BN kendi yerine C' yi seçti ve dışarıdan Y ile birlikte izlediler. Konuşmalar tekrarlandı. 
Y: Ne görüyorsun BN bir bak bakalım değiştirmek istediğin bir şey var mı? N olursa, nasıl olursa iyi gelir sana? BN sessiz kaldı. Y, BN' yi eşledi: Çeksin gitsin uzak olsun şu anda benden, ona kırgınım. BN eşlemeyi onayladı ve “Bunu söylesem uzaklaştırsam da gene de dedem yani” diyerek devam etti. 
Y, BN' yi eşledi: Ne yapayım benim dedemsin, atsam atamam, sana kızgınım.BN başıyla onayladı. 
Y: Bugün bu sahnede onu ne kadar uzağa göndermek istersin, kaldır dedeni, yanına gidelim mi?                BN: “Hayır biz gitmeyelim o kalksın ve gitsin” Y: Ne tarafa gitsin?  BN: kapıya doğru, git git. Devam et Kapıyı aç Hatta Dışarı çık” dedi.  M dede rolünde Kapıyı açıp dışarı çıkacakken durdurdum ve salonun en sonunda durabileceğini söyledim. BN: O zaman arkanı dön.  Y: Devam edelim mi, bugün yetrlimi? BN: “Bugün bu yeter, oturmak istiyorum artık”. Oyun tamamlandı.
Rol geri bildirimleri
Y, BN'ye konuşmak ister mi diye sordum, arkadaşlarını dinlemek istediğini söyledi.
Dede (M): Ben sizi iki kere dolandırmıştım ama ne yapayım, zihinsel engelli bir oğlum var, ne yaptığını bilmiyor, para falan kazanamıyor, verilen parayı da tutamıyor. Ne yapayım? Evlendirdim, onu da yapamadı. Koca adam, sizlerden alıyorum ama kendim yemiyorum, ona harcıyorum. Siz nasıl olsa tekrar kazanabilirsiniz.
C (BN): Dedemle baş etmek çok zordu, onu sevdiğimi hissettim. Ama ona kızgınlığımı da hissettim. Gerçekten ne yapacağımı bilemiyorum tavla oynayayım diye gittiğimde benden de para tırtıklamaya çalıştığını fark ettiğimde kötü hissettim, gitmesi beni az da olsa rahatlattı. Ama istediğim aslında bu değil.
Özdeşim paylaşımları
İR: Ben bir haftadır Kocaeli’ndeydim, teyzemle kaldım, rahat ve keyifliydi. Hani daha önce bahsetmiştim beraber büyüdüğümüz çok sevdiğim ablam/annem gibi olan, yeğenim var orada, 1 yaşında, ondan ayrılmak çok zordu. Öyle geldim bugün çalışmaya. Oyunda çok fazla bir şey söyleyemeyeceğim. Ben akrabalarımı yani teyzemi falan çok seviyorum. İnsanın (yani benim diye düzeltti) akrabalarımla olmamak çok zor gelir bana.
B.C: Ailemden ayrıyım ama böyle bir akrabam yok, görüşmediğim ve görüşmek te istemediğim “peder” bey var. BN 'nin duygusu bana da zor geldi. 
Paylaşımlar tamamlandı.
Ara
Soğutma oyunu
Tilki tavşan oyunu: grup ikişer kişi kol kola girer açık ve diğer kolunu da beline doğru koyar bir kişi tilki diğeri de tavşan olur, tilki tavşanı yakalamaya çalışır, tavşan birinin açıkta olan açık haldeki koluna girdiğinde diğer koldaki tavşan olur o kaçar. Bu şekilde tüm grup üyeleri hem Tilkiye hem de tavşan olana kadar oyunu devam ettirdim. Grup halkamızda yerimizi aldık ve tilki olmak nasıldı tavşan olmak nasıldı? ve kol kola olmak nasıldı diye sorduğumda:
M: “ben küçükken birisi bana dokunduğunda hemen ben de birine dokunmak isterdim, böyle hastalık gibi bir şeyim vardı ama şimdi burada bana dokununca öyle rahatsız olmadım öyle bir şey yapmak istemedim, unuttum hatta birden onu hatırladım. Tilki olmak daha eğlenceliydi benim için kovalayıp durdum.
HC: Tilki olarak C'nın yanına gitmek çok eğlenceliydi Benim için ikisi de eğlenceliydi ama tavşan olunca daha çok düşündüm. Neden bilmiyorum.
C: Eğlendim, aslında mağara olmak bana daha güzel geldi. Güven duygusu verdi. Tilki olmak zordu ama eğlenceliydi.
B.C: Tilki olmakta tavşan olmak da çok güzeldi mağara olmak da iyiydi.  Bana da güven verdi çok eğlendim. 
BN: Çocukluğuma döndüm.
Başka paylaşım yapan olmadı, çalışmadan hangi duyguyla ayrılacaklarını ceplerinde ne götürdüklerini sordum. C iyi hissederek, M rahatlık,eğlenme, BN rahatlık- eğlenme ama biraz kafa karışıklığı, B.C. neşe ve biraz huzur, HC biraz karmaşa ve karışıklık, İR mutluluk dediler.  Ayağa kalktık birlikte ellerimizle yukarıya doğru nefes alıp aşağı doğru sesler çıkararak nefes verdik. Sır kuyumuzu yaptık. Kuyunun üstünü çok fazla kapatmadılar, haftaya kolayca açalım dediler ve haftaya görüşmek üzere ayrıldık.
……………………….
Süreç özeti ve analizi
Sürecin gelişimi ve katılımcıların etkinlik boyunca yaşadığı deneyimler şu şekilde özetlenebilir:
Gruba hoş geldiniz diyerek başladım ve katılımcılara nasıl olduklarını, geçen haftadan kalan bir şeylerin olup olmadığını, bugün neye ihtiyaçlarının olduğunu sorarak grubu başlattım. Geçen hafta protagonist oyunundan kalanları ve deneyimlerini paylaştılar. B.C, HC, M, D, C, HAY, BN ve İR kendi rolleri ve özdeşim yaşantıları, günlük yaşamlarıyla kurdukları bağlantılar hakkında duygu ve deneyimlerini aktardılar. Duygu paylaşımları sonrası, Y olarak kişisel yaşantıları üzerine bir etkinlik başlattım. Grup üyeleri yaşamlarında mutlu ve üzgün oldukları anları, hatırladıkları olayları paylaştılar. Grup üyeleri, rolleriyle ilgili derinlemesine deneyimler yaşamak için rol değişimleri yaptılar. Bu yaşantı ve paylaşımlar, duygusal sahnelerin canlandırılması ile yeni perspektiflerin kazanılmasına katkıda bulunduğu gözlendi.
Geribildirimler: Oyun sonrası, grup üyeleri deneyimlerini paylaşarak birbirlerine geri bildirimde bulundular ve böylece kendi yaşantıları ve rolleri hakkında daha derinlemesine düşünmelerine ve empati geliştirmelerine katkı sağlandığı düşünüldü. Oyun ve paylaşımların kendi yaşantılarına nasıl yansıdığını konuşarak deneyimlerin kişisel gelişimleri üzerindeki etkilerini değerlendirdiler.
Son Değerlendirme ve Kapama: Etkinliği sonlandırmadan önce değerlendirme yaparak katılımcıların deneyimlerini nasıl bulduklarını ve çalışmadan hangi duyguyla ayrıldıklarını sordum. Sır kuyusu ile grup içi güven duygusunu tazeleyerek grubu tamamladım. 

Süreçte her iki küçük oyunda da iki protagonistin birbirlerini baba ve dede olarak seçmeleri dikkatimi çekti. Her ikisi de baba ve dedeye olan beklenti, kızgınlık ve kırgınlıklarını ifade etmeyi deneyimlediler. Bu oyunlar grup üyelerinde de özellikle babayla ilişkileriyle ilgili farkındalıklar oluşturdu. Koro- birlikte söylemek-bana göre grubun duygusal desteğini somut olarak gösteren bir eylem oldu.
Küçük oyun olsa da oyunu oynandı. Küçük oyun da olsa üyeler birçok role girmiş, eş duyum yapmışlardı. Bu nedenlerle kısa bir ara verip hemen sonra grup içeri girdiğinde Y olarak bir soğutma oyunu oynatmak istedim. 
İkinci küçük oyunda BN’nin dedesi ile konuşup gittiğine ve konuştuğuna pişman olduğu sahnede daha uzun bir zaman dilimimiz olsaydı dedeyle karşılıklı attıkları zarları da konuşturmak isterdim. 
Bunun dışında da bu oyunu irdelediğimde yönetici olarak BN’nin dedesi ile bağ kurma özlemi, ailesinden anne babası dışında diğer kimseyle görüşememesi ve yalnızlığı dikkatimi çekti. Dedeyle bağ kurma çabası şimdilik başarısız gibi görünse de bunu gruba getirip çalışıyor olması çabasını sürdürdüğünü gösterir. Sadece bunu nasıl yapacağını öğrenmek istiyor. Çalışmanın onun dedesini bu özellikleriyle kabulde işe yarayabileceğini umuyorum.
M’nin oyununda ise kızgınlığını ifade edebilmiş olması ve sessizce sözlerini koroyla da olsa babasına duyurabilmesi ve babasının ona hak vermesi ihtiyacını karşıladığını ve grupta babayla ilgili duyguların daha çok sahneye gelebileceğini düşünüyorum.
Yönetici rolümde ise bu oturumda grup ta hem akışı hem de oyunları rahatlıkla yönettiğimi hissettim. Artık sürecin içinde şu anda ne yapıyorum, ne yapmalıyım endişem ve düşüncem olmadan, sadece yönettiğimi söyleyebilirim.


                                                                                                                              




6. OTURUM
Katılmayanlar:(BG), (DU), (B.C), (HC), (S.M), (İM) katılmadı.
Katılanlar:(A), (BN), (BU), (C), (D), (E), (HAY), (İD), (İR), (M), (Nİ), (SD) toplam 12 kişinin katılımıyla başladı. 
Yönetici: Önce M ve BN ye sonra tabii ki hepinize sorayım, geçen çalışmadan bu yana, oyunumuzdan bu tarafa nasılsınız? Nasıl geldiniz, bugün gruba nelerle geldiniz? Nelere, neye ihtiyacınız var? diye sordu.
M: Yorgunum, ben evden dışarı çıkmak istemiyorum, bazı meraklı insanlarla konuşmak bile zor geliyor, selam vermek bile. Görünmez olmak istiyorum. 20 yıldır oturduğum apartmanda karşılaşsak bile birileri hep bir şeyler soruyor, selam veriyor. Ama bir şey daha söylemek istiyorum o da babamla ilgili.
Yönetici: Tabii ki 
M: Biliyor musunuz bu hafta babamla aram biraz iyileşti.
Yönetici: Bu iyileşme nasıl oldu?
M: Şey babama sarıldım, işte odada oturuyorduk birden kalkıp gidip ona sarıldım.
(Gruptan: aa ne güzel vb..onama sözcük ve sesleri) 
Yönetici: Geçen hafta senin de bir oyunun vardı, oradan kalan ya da onunla ilgili söylemek istediğin bir şey var mı BN?
BN: Geçen hafta bahsettiğim şeylerle ilgili olarak oradan uzaklaşıp hayatıma bunları almayarak devam ediyorum. Bir dersim var. O da eski programda, yeni programda bunu kabul etmiyorlar. Bu yüzden “diplomamı alamayacağım mı acaba” diye düşünüyorum.  Yedi yıldır öğrenciyim, ona biraz canım sıkkın. Bir daha aynı şeyleri yaşamak istemiyorum. 
C: Boşluk duygusu ile geldim. Bakalım ne ile dolduracağım, merakla grubu bekliyorum..
HAY: Kaldığım dersten “AA” aldım, günlük tutmaya başladım. Ben de 6 Şubat'ta Sağlık ekibi olarak çalışmıştım, deprem bölgesindeydim, bugün günlüğümü okudum, orada sağlık için yararlıydım. Onları okuyunca o günkü çalışmalardan kalan yara izlerime baktım ve eşime de “yara izin var mı” dedim varmış. Bende de yara izi var.
Yönetici: Belki daha sonra bu izlerden bahsedersin, ne zaman istersen.
D: Yorgunluk ve yeni başlangıçlar getirdim.
BU: Yorgunluk ve huzur ve biraz ağırlaşmış hissediyorum, 6 şubatın yıl dönümü, bu konu, yıl dönümü tartışılsın istiyorum. Biliyorsunuz Adana'da okudum, o bölgeden birçok arkadaşım var.. vardı.(sesi titredi)
SD: Hastalık getirdim, önceki protagonist oyununda abla rolündeydim. Sanırım o rolden çok fazla çıkamadım hep düşündüm “Eğer ben böyle biri olsaydım hayat benim için nasıl olurdu?” diye. Biraz bana ağır geldi, sanırım rolden çıkamadım gibi.
Yönetici SD'yi ayağa kaldırdı ve rolden temizlenmesi için yönerge verdi. SD rolden çıkarak: Evet ben SD' yim” dye tekrarlayarak oturdu, paylaşımına devam etti.
SD: Benim üniversitede son yılım, hiç bütünlemeye kalmadım, ilk defa bu sene bütünlemeye kaldım. Hoca hiç göstermediği bir şeyi sorduğu halde, sınav sırasında da sorduğumda cevap vermedi sanki yanlış bir şey yapıyormuşum gibi. Sınavdan sonra odasına gittim, beni bir saat ağlattı. Hatta üstelk ağlamamı da saygısızlık olarak gördü, çok saçma şeyler oldu. Bu beni çok etkiledi.
Ela: Ben üşüme getirdim. Bugünler 6 Şubat'ın yıl dönümleri, hatırlamak istedim. Elbistanlıyım, depremden sonra anneannem ve dedem bizim eve geldiler, onlarla ilgilenmek beraber olmak güzeldi ama bir taraftan da bu olan bitenler ve beraberlik benim zaten var olan deprem korkumu tetikledi ve korkum tekrarladı. Bundan dolayı sanırım, bazı değerli eşyalarımı toplayıp babamın yaptığı yazlık eve sakladım. Bazılarını o bina da 99'dan önce yapılmış, kitaplarımı da götürecektim, oraya da bir şey olur ben kitaplarımsız yapamam diye vazgeçtim.
A: Yorgunum ve bir iki hocayla ilgili de sinirliyim. Bir bakımdan SD gibiyim. Okulda ders ve sınavlarda haksızlıklar yapıldı. Evden bile çıkmak istemiyorum son zamanlarda.
Yönetici: Bu haksızlık duygun nasıl bir şey? A: Daha çok hocaların tutumu ve anlaşılamamıştık hissi aslında.
D: Altı Şubat benim yüksek lisans başvuru tarihiydi, yani 5 Şubat akşamı neler neler hayal ediyordum, bir sürü şeyler, okullar kardan tatil edilmişti. Derler ya hayat siz planlar yaparken başınıza gelenlerdir gibi. Okullar kardan tatil edildi diye sevinmiştik, mülakat günüydü, telefon ve benzeri onlarla uğraşıyordum, işte zoom'u açmak falan gibi, bir sürü şey gözümün önünden geçti, gitti.
Nİ: Aslında 6 Şubat benim içinde çok önemli ve hüzünlü ama nasıl başardıysam bilmiyorum ama daha iyi bir haftaydı benim için.
İD: Ben bugün iyileşme getirdim kendimi en iyi burda tanıyorum. Geldiğimle bugün aradaki farkı görmek, beni düşündürüyor, daha önceki oyunumuzda ki karşılaşma beni biraz üzmüştü ama son iki haftadır yüzme, spor, ev işleri bunlar beni iyileştiriyor sanki.
Yönetici: En son çalışmada -seni iyi tanıyan- eski sevgilinle karşılaşmıştın, onunla karşılaşıp, konuşmak bunlar seni üzmüş olabilir mi? 
İD: Evet hem de çok. Biraz ağır geldi.
Paylaşımlardan sonra yönetici yeni bir oyun oynayacağımızı söyleyerek gruptan başka bir ihtiyacı olan olup olmadığını sordu. Gruptak tüm üyeler grupça oyun oynamak istediler. 
Isınma ve rahatlama oyunu
Hem…….hemde…….
Yardımcı yönetici ile yönetici “hem.... hem de......” oyununu oynadılar. Çalışmada eşlerden biri “Bak görüyor musun İstanbul ne kadar güzel, güneşin batışı.” diğer eş “Evet hem de gezilecek çok yer” var diyerek oyunu tanıttılar. 
Ayağa kalkıldı yüründü. İkili gruplar oluşturdular.
Eşler bu oyunda grubun ortasına geçip karşılıklı “hem” ve “hem de” diyen rolleri deneyimlediler. Bir eş güzel şeylerden bahsetti diğer eş, hem de diyerek devam etti. Tüm grup etkileşim sağladı.
Paylaşımlar tamamlandıktan sonra rol geri bildirimleri yapıldı.
C: Ben oyunda biraz performans kaygısı yaşadım, birden ne söyleyeceğimi bulamadım, ama sonra çok keyif aldım.
HAY: Aklıma ilk yemek geldi(Oldukça kilolu bir üye).Grupta gülüşmeler oldu, kendi de güldü.
D: Özlem duyduğumu hissettim
SD: Durduk yerde memleketim olan pek te sevmediğim Diyarbakır'dan bahsettim, neden oradan bahsettim acaba? 
İD: Bana çok iyi geldi güzel anılar canlandı, Beylikdüzü çok güzel oradan bahsetmek isterdim.
ME: Bana da iyi geldi.
BU: Bana da çok güzel geldi, iyi hissediyorum. 
İR: Bizim arkadaşlarımızla İstanbul da ilk gittiğimiz yer Eyüp Sultan'dı o aklıma geldi.
A: Bu yorgunluğu nasıl gidereceğim derken, Beykoz'u hatırlamak bana çok iyi geldi yine iyi geliyor orayı hedef koydum. 
E: Ben de Beykoz'u gezeceğim. Maraş'a daha önce gitmiştim, İyi ki gitmişim.
BN: Deniz manzarasına karşı çay içmeye ihtiyacım vardı oraları hatırladım.
Paylaşımlar tamamlandı.  Ayağa kalkıldı bir süre sessiz yürüyüş ve rahatlama hareketleri yapıldı. 
Yönetici: Şimdi sizinle yine küçük bir oyun daha oynamak istiyorum. Adlarınızı kim koymuş, nerede konmuş, nasıl konmuş, kim istemiş ve kimden gelmiş? bunları düşünmenizi ve hatırladığınız zaman ikili eşleşerek birbirinize sonra da gruba anlatmanızı istiyorum.
Eşler (SD -DE ) / (E -İD)/ (BN- İR)/ (ME-BU)/ (A- HAY)-/(C-Nİ) isimleri ile ilgili olarak söylediklerinden hatırladıklarını birbirleriyle paylaştılar ve grup halkasına dönüldü. 
Rol değiştirerek eşin sandalyesinden büyük grupla ad, kim, nerede ve neden koymuş vb.  paylaşımlar yapıldı.
İD : Ben E. Benim annemin adında da “Nur” var. Annem Asmalı Konak dizisini Nurgül Yeşilçay'ın kızı Hayat koymak istemiş ama Anneannem E.nur da ısrar etmiş. Ben adımı çok sevmiyorum. E.nur'u sevmiyorum. E'yi kullanıyorum.
E: Ben İD: Bizimkiler bana bir diziden etkilenmişler ama babaannemin ismi deHacer benim adım da da Hacer var ben. İdal i kullanıyorum, Hacer'i kullanmıyorum,
SD: Ben DE, bir ....... tiyatro dizisinden alınmış bu isim, diğer seçenek olsa da ismimi seviyorum.
DE: Ben SD. Aslında bir adım var benim Rojbin.  Bu bir Kürt ismi diye bunu kabul etmemişler. Nüfus memurluğunda orada bir memur kadın demiş ki benim adım SD onu koyun. Böylece SD olmuş.
İR: Ben BN, babam bir teyzenin halısını taşıyormuş, çok yaşlı bir teyzeymiş. Teyze “yavrum ne muradın varsa olsun” demiş. Babam da o sırada içinden “Evleneyim, bir evladım olsun, onun adını BN koyacağım” demiş ve gerçekten de böyle olmuş.
BN: Ben İR, adımın anlamı aslında cennet bahçesi demek, ben böyle biliyordum. Fakat daha sonra öğrendiğim kadarıyla Allah'a şirk koşmak oluyormuş çok güzel bahçe anlamında da söyleniyormuş, ama ben uzun yıllar cennet bahçesi olarak kabul etmiştim, şimdi öğrendiğimden biri biraz rahatsızım.
BU: Ben M, güvenilir insan demek. Aynı zamanda dedemin ismi, hatta dedemin adında da “H” yokmuş M'miş. Babam da benim adımı aynen onunki gibi “H” harfi olmadan yazdırtmış. Yani benim adım M.
M: Benim adım BU, aile büyükleri koymuş, hatta bazen bizim eve de gelip giden babaannemin bir tanıdığı teyze “BU” olsun diye tutturmuş.  Aslında annem “Gökçe” olsun istemiş. Ama çok gençmiş. Erken evlenmiş. Pek sesi çıkmamış galiba. Baba tarafı ve babam ağır basmış.
HAY: Ben A benim adım Perslerden sonra A....tan kavmi geliyor, oradan gelmiş. Annem çok istemiş böyle olmasını, sözlükleri, isimlerin analamlarını filan araştırmış.
A: Ben HAY, anne ve babam dedemi düşünerek ve onun gönlü olsun diye, babaannemin adı olan, galiba biraz el almış kişiymiş. Köylüler arada gelip ona bir şeyler de baktırırmış, “HAY” Hayırlı olan anlamında, adıma HAY'yi de eklemişler.
C: Benim adım Nİ, annemle babam sesi duyulsun diye koymuşlar
Nİ: Benim adım C. Annem le babam nufus müdürlüğüne giderken yolda konuşuyorlarmış Annem Asu, abim Tansu o zaman C olsun demişler.
Paylaşımlar bittikten sonra tekrar ayağa kalkıldı ve rol temizliği yapıldı.
Ara
Küçük grup oyunları
Daha sonra grubu yönetici önceki eşleşmelere de dikkat ederek iki gruba ayırdı. Bu isim koyma anılarından yararlanarak bir hikaye oluşturmalarını istedi. 
Birinci grup: HAY, A, M, Nİ, C ve BU 
Oyun: BU nun evinde yeni doğan bebek için aile toplantısı vardır. Ona isim koymak için babaanne dede akrabalar toplanmış. Köydeki falcı kadın(C), Ona gidip soralım derler. O da o zaman benim adımı koyun bakın yoksa iyi olmaz der. Nufus müdürlüğüne gidilir., HAY nüfus müdürü, A baba dır. Benim babamın adı ME benim oğlumun adı da M olacak. HAY itiraz etse de baba kabul ettirir. HAY hayırlı olsun der.
M diğer nüfus memurudur. Nİ orada başka bir annedir, benim de bir kızım oldu siz ne koydunuz diye anne C ve baba BU ile konuşurlar C ile BU oğlumuzun adı T..su sen A..su o zaman kızımızın adı da hadi C..su olsun derler. 
İkinci grup İD, BN, SD, İR, DE ve E 
Oyun: Genç bir adam olan İD yolda yürümektedir. Yaşlı bir teyze (İR)’i sırtındaki halıyla görür ve halıları alır, yaşlı teyze(İR)“oğlum Allah ne muradın varsa versin” der. Genç adam yıllar sonra evlenir, bir kızı olur.  Nüfus dairesine gelirler. Bahçe çok güzeldir. Her yer güller çiçeklerle doludur.  Nufus memuru olan BN çocuğa verilecek “rojbin” adını kabul etmez, o sırada orada oturan başka bir memure hanım olan D “Benim adım gibi SD olsun” der. Anne baba da kabul eder.
Oyunlar bittikten sonra, oyunlarınızda bir fotoğraf anı olsaydı nasıl olurdu diye sordum. Her grup kendi fotoğraf anını yaptılar. Birer fotoğraf çekildi. 
Çalışma tamamlandı.
Paylaşımlar
Yönetici: birçok roldeydiniz. Ne oldu nasıl hissettiniz burada nasılsınız ve  oyunlarda neler yaşadınız, kim başlamak ister?
İD: H...... koymayın durun beni çok kısıtlıyor demek istedim. Neyseki üniversitede sadece hocalar bazen H. İD diyorlar. Bir de diğer başka insanlar bana H... diye hitap ediyor. Bu ikililik bana sıkıntı veriyor. Yapmayın, bu H’ bana ad koymayın demek isterdim.
A: Farklı hikayeler bana iyi geliyor, burda oynadığım oyunlar, arkadaşlarımın adlarının nasıl konduğu bana iyi geldi, bunları duymak. Bunların içinde olmak, benim kendi soy ismime biraz sinirleniyorum çünkü Türkçe söylemek çok zor ve Türkçe değil. Ben de dedemin soyadı olan(Anne dedem) kitapçı soyadını almak isterdim. Bu soyad bana iyi gelmiyor. Türkçe olsun isterdim soyadım. Çünkü biz Türk üz.
SD: Nüfusta SD olmuş, o anda oyunda bile, bu kadar şu ana kadar umurumda değildi,oyun sırasında biraz rahatsız oldum rahatsız hissettim, Başkaları için ne kadar kolaymış, adı….. olsun demek.
İD: Babaannemin adı Hacer konuyor. Neyse adını pek sevmesem de babaannem sonuçta. Nüfus dairesi bana iyi geldi.
D: Abime teşekkür etmek istedim. Anne babamda 6 yaşındaki bir çocuğun isteğini dikkate almışlar, çünkü abim D konmasını istemiş. İyi ki böyle olmuş. İyi ki adım D olmuş.
C: Herkesin adının bir hikayesi var mıdır diye hiç düşünmemiştim. Benim bir hikayem yok, çok sıradan bir hikâye sanki. 
Yardımcı Yönetici: burada biraz değersizleştirme mi var acaba C? C, cevap vermedi.
BU: Acaba annem benim adamı “Gökçe” koymak için ısrar etseydi ne olurdu. Bunu sordum kendime. Oyunlarımız çok eğlenceliydi iyi geldi bana.
BN: Ben de çok eğlendim. Herkesin bir hikayesi, farklı bir şeyi vardı. Her şeyin bir hikayesi var.
M: A ın hikayesi beni daha çok etkiledi.
A: HAY, babam, akrabalar, çok gerçekçiydi oyunumuz.
E: Herkesin hikayesi hoşuma gitti, bende de “Nur” var ve C gibi bizde de benzerlik var.  
Paylaşımlar tamamlandı.
Sonlandırma
 Yönetici: Adlarınızın anlamı bir dans acaba nasıl olurdu? Oynamak ister misiniz diye sordum, hepsi ayağa kalkıp  birlikte dans etmeye başladılar. BU nun mırıldanmasıyla bir şarkı söylemeye başladılar – Ellerimde çiçekler--cümleler önce yarım yamalak, sonra hep birlikte el ele tutuşarak şarkıyı (Son zamanlarda yaptıklarıma bakma ne olursun, benim aklım başımda değil, sana söylediklerimi kafana takma ne olursun, Bunlar ipe sapa gelir şeyler değil. Seni sevmiyorum dedim yalandı, yalandı, istemiyorum artık palavra, palavra. Ellerimde çiçekler kapında sırılsıklam beni bir gün görürsen şaşırma, beni böyle çaresiz , beni böyle derbeder beni böyle ortalarda bırakma) söylediler.
Dans ve şarkı bittikten sonra hep birlikte grup halkasına dönüldü. Gruptan neşe, mutluluk, tatlı bir yorgunluk götürdüklerini söyleyere çalışma tamamlandı.
………………………………………………………………………………………………………………………..  

Süreç özeti ve analizi
Grupla selamlaşarak süreci başlattım, Gruba nasıl geldiklerini ve ihtiyaçlarını sordum. SD' nin rol temizliğini yapmasını sağladım ve grup dinamiğini düzeltmek için yönergeler verdim. Her üye kişisel duygularını ve yaşadığı deneyimleri paylaştı. Yönetici olarak, herkesin duygularını dinleyerek destek verdim. İD' in iyileşme süreci ve İR' in isminin kökenini paylaşması gibi örneklerle bireysel deneyimler derinleştirildi.
Grup Etkileşimi ve Oyunlar: Grupta, eşli ve grup oyunları oynayarak etkileşim artırıldı. Aynı zamanda oyunlar, duygusal yükleri hafifletmek ve grup bağını güçlendirmek için kullanıldı. Yönetici, grup dinamiklerini gözlemleyerek oyunları yönlendirdim.
İsim Koyma ve Anlamları:İsimlerin nereden geldiği ve nasıl seçildiği hakkında kişisel hikayeler paylaşıldı. Grup, isimlerinin köken ve anlamlarını paylaşarak derinleşti.Her üyenin isminin arkasındaki hikayeler büyük grupla paylaşıldı ve bağları güçlendirdi.
Geri Bildirim ve Yansımalar: Grup, deneyimlerini ve duygularını paylaşarak geri bildirimde bulundu. Her üye, deneyimlerini ve grup dinamiklerini değerlendirdi. Yönetici olarak, grup dinamiğini ve iletişimi güçlendirmek için geri bildirimleri kullandım.
Ritüeller ve Grup Bağının Güçlendirilmesi: Yönetici olarak, grup etkileşimini artırmak için ritüelleri ve aktiviteleri yönlendirdim. Grup, ritüeller ve aktiviteler aracılığıyla bir araya geldi ve bağlarını güçlendirdi. Her üye, grup içindeki bağlarını hissetti ve güçlendirdi.
Süreç analizi
Bu oturum sürecinin üyelerin bir araya gelme, deprem yıldönümünün hatırlattığı güven kaybı duygusunu bir grubun parçası olmak ve grubun devam ettiğini görerek bir parça giderdiklerini iletişim kurma, paylaşma, destekleme ve birbirleriyle bağ kurma süreçlerine katkıda bulunduğunu söyleyebilirim.
Bu çalışmada üyelerin depremle ilgili paylaşımları yoğun olmasına rağmen benim de bu felaketten fazlaca etkilenmiş olmam nedeniyle şimdilik bu konuyu paylaşımlarla tamamlamayı seçtim. 
Hem…. Hemde…. Oyunu’nun normal oynanışında hem diyen eş güzel bir şey söylese de diğeri “Evet ama….. “ diye olumsuz bir şey söyleyecekti ancak grubun depremin yıl dönümü olan hafta olması ve her üyenin bu ağırlık, yorgunluk ve isteksizlik duygularını dile getirmiş olması nedeniyle oyunu güzel şeylerin paylaşılmasıyla  tamamlattım. Daha sonra süpervizyon da süpervizörüm ile bunun benim kendi travmatik yas sürecimle de ilgili olabileceğini konuştuk. Gerçekten de sanırım benimde biraz bu ağır duygudan kaçmaya ihtiyacım vardı. İlerde – yaşım elverirse- grubun ağır bir konuyu konuşma ve oynama ihtiyacını kapatmak yerine ihtiyaçlarını daha iyi karşılayabilirim. Ancak bu günkü çalışmada grubun kapanışı sırasında bir şarkının- Ellerimde çiçekler-ortaya çıkması, grubun da bu seçimimden olumlu etkilendiğini gösteriyor olabilir. Özellikle şarkının sözleri bana bunu düşündürdü. 

 
7. OTURUM 
Katılmayanlar: (DU), (C), (D),*Bu oturumdan itibaren HAY) işe girdiği, (İD) ise eski sevgilisiyle karşılaşıp şehir değiştirdiği için gruptan ayrıldılar. **Üç hafta üst üste bir mazereti olmadan gruba gelmeyen ve hiçbir şekilde kendisiyle haberleşemediğim BG yi ise süpervizörümle görüşerek gruptan çıkarttım.Grup 15 kişi den 12 sinin katılımıyla başladı.
Katılanlar:(A), (BN), (BU), (E), (HC), (Nİ), (İR), (İM), (M), (S.M), (SD) ve (B.C) toplam 12 kişinin katılımıyla başladı. 
Geçen haftanın değerlendirilmesi ve ihtiyaçların konuşulması
Grup yerleşti Bir süre bekledim biraz sessizlik oldu, biraz daha bekledim.
A: Çok sessizlik oldu başlayalım mı?
Yönetici: Tamam A başladın, devam edebilirsin.
A: Bize nasılsınız deseniz. Yönetici: Nasılsın A?
A: K blok, T blok, B blok, oradan oraya dolaştım, proje ile ilgili çalışıyorum, yoğundum. Buradan çıkıp tekrar hocamla çalışmaya gideceğim. 
A’nın konuşmasından sonra diğer üyelere de gruba nasıl geldikleri, neye ihtiyaçları olduğu soruldu.
HC: Çok yorgun geldim. Az önceki derste derin konular konuşmuştuk, sabah da memleketimden, uzun bir yoldan geldim. 
Yönetici: Geçen hafta yoktun. 
HC: Evet bütünlemelere girip geçtim, hemen gitmiştim. İyi ki geri geldim.
İM: Bende Muğla’ya gittim iyi geldi.
S.M: ben de gezip durdum, iyiyim.
BU: Geçen hafta çok yorgundum şimdi daha biraz daha iyiyim, yorgunluğumu atıyorum B.C.: Geçen hafta depremzedelerle beraberdim toplu yemek yemiştik yıl dönümüydü anlamlıydı tekrar okul başladı mutluyum. 
Nİ: Ben kısa bir süre Antep'te ailemin yanındaydım çok özlemişim, evde hep yattım.  
E: Ben yorgunum, karışığım, tatilde de dinlenemedim, kendimi bir eğitimin içinde buldum, vazgeçemiyorum, oradan oraya koşturup duruyorum. Neyse ki sınavlarımı verdim. Bu arada Dedem rahatsızlandı, onlar Maraş'ta yaşıyorlar, depremden sonra yanımızda kalmışlardı, biliyorsunuz, onların varlığı da bana iyi gelmişti, sonra gittiler. Annem Maraş'a onlara bakmaya gitti, babam var ama annem gidince ev çok boş kaldı. E, ağlamaya başladı “onlara alışmıştım varlıkları bana iyi gelmişti” ağlamaya devam etti.
Kalkıp E'nin yanına oturdum, yardımcı yönetici mendil uzattı, ağlaması bir süre daha devam etti, bekledim ve sordum “İstersen bugün burada bu gözyaşlarına bakabiliriz. Önce grubun diğer üyelerini de duymak istiyorum, o kadar bekleyebilir misin?                         E: Beklemesem, şimdi bakmak isterim.
Yönetici tamam ama soralım bakalım, (grubun henüz paylaşım yapmamış diğer üyelerine dönerek) arkadaşınızla şimdi çalışmamız sizin için uygun olur mu, sizleri henüz dumadım, bekleyebilir misiniz?  Diğer üyeler “gerek yok, önce E ile çalışabilirsiniz” dediler.
E ile ayağa kalktık, elim hafifçe sırtında destek olarak dolaşmaya başladık. Ne olduğunu, burada şu anda bu gözyaşlarından biraz bahsetmesini istedim (Burada doğrudan gözyaşlarını da seçtirerek hemen sahneyi oluşturabilirdim, ama o anda bunu düşünemedim).
E: Bilmem, normalde evde babam uyuyunca annemle oturup konuşuruz, kuruyemiş falan yeriz, dizi izleriz. Geçen haftayı da böyle onlarla geçirmiştim, dedemlerin gidişi, dedemin rahatsızlığı, annemin gidişini anlatırken birden hüzünlendim, bilmiyorum.
Y: E, Birlikte oturduğunuz evdeki sıradan bir sahneyi canlandıralım istersen. Sahneni istediğin yerde mekânı oluştur. 
Sahne 1
Y: Sahne neresi, kimler, neler var, ne yapıyorlar göster. E: Annem ve ben. Kendisi için İR ve annesi için Nİ’ yi seçti.
E, Babam uyuduktan sonra annemle biz böyle otururuz, televizyon karşımızda olur (iki sandalyeyi yan yana koyarak bir sandalyeyi de televizyon sehpası olarak çekti ve üstüne kendi cep telefonunu koydu) “televizyon değil bu, bilgisayardan izliyoruz biz dizileri”.
E, annesi(N)’ni eşleyerek(kendi yerine eş ego İR’ i oturttu): “Bana çocuğun olmaz demişlerdi ama E doğdu, kızım benim gençliğime benziyor, ona baktığımda benim yapamadığım her şeyi yapabildiğini görüyorum. Şimdilerde onunla üniversite arkadaşı, dert ortağı gibiyiz, her şeyi konuşuruz. Bugünlerde anne babama bakmak için Elbistan'dayım, kızımla ancak telefonda konuşabiliyorum, zor günler yaşıyorum.
Rol değiştirildi
E Sahneyi oluştururken birine annesini diğerine kendini (İR)’i oturttuğu yan yana iki sandalyeden kendisi olarak İR ’i oturttuğu sandalyeyi annesinin karşısına çekerek oturdu.)
Yönetici E’yi eşledi: Anne bugünlerde sen yokken birden ağlıyorum.
E onaylayarak: Anne sen bunları zaten biliyorsun, sen bana aşkım, E loşum diyorsun, senin bana “E.. loşum” demen hoşuma gidiyor. (Bu sırada E tekrar ağlamaya başladı.).
Yönetici E’nin oturduğu sandalyenin yanında eğildi: Ne oluyor 
E: Böyle onun karşısına oturunca kötü bir şey hatırladım, anneme verdiğim kötü bir haberi, çok kötü bir haber. Sekizinci sınıfa gittiğim seneydi ve anneme babamın onu aldattığını söylemiştim. 
Sahne temizlendi
Sahne 2
Yönetici: Neredeydin, sahnede o sırada kim ve neler vardı?
O yıllardaki evlerinin mutfağı, tezgâh ve salonun L girintisinde babasının uyukladığı divanı sandalyelerle oluşturdu. Salondan mutfağa açılan yarı aralık kapı olarak M’yi seçti.
Anne mutfakta yemek yaparken TEOG a hazırlanan 14 yaşlarındaki E test soruları çözmektedir.  Sorunun birini çözemez ve salona açılan kapının hemen arkasında babasının sehpaya bıraktığı cep telefonunu, test sorusuna bakmak için almak istiyor. Baba o sırada salonun L girintisinde uyukladığı için mutfağa giderek annesine telefonu alıp alamayacağını soruyor.
O zamanki anne olarak yine Nİ’ yi 14 yaşındaki E için HC’ yi ve uyuklayan baba için B.C’ yi seçti.
Yönetici: Babayı eşleyerek bize tanıt.
E, babası (B.C)’nı eşledi: Ben demirciyim çok yoğunum ve yorgunum.. Eve gelince uyurum, hep çok yorgunum. 
Yönetici: Şimdi bu sahnede 14 yaşın ne yapıyor göster.
14 yaşındaki E: (İç konuşma: Bir soruyu yapamıyorum ve test sorusu çözmek için salon kapısının arkasında duran sehpadan babamın telefonunu almak istiyorum, babam uyukluyor, anneme sordum) “Telefonu alabilir miyim?”.
Rol değiştirildi, anne (E) 14 yaş E(HC)’ ye: E..loş ne istiyorsun. Tekrar rol değiştirildi.                          14 yaşındaki E(E): (elindeki test kitabını göstererek) Anne bak şu soruları çözüyorum, ama şu soruyu yapamıyorum, babamın telefonundan çözümüne bakayım mı? 
Anne (N) doğaçlama olarak: Yaparsın kızım, sen yaparsın. 14 yaşındaki E(E): Ama ben o soruyu bilmiyorum, babamın telefonunda vardır, oradan baksam çözebilirim, bakayım mı? Anne onaylar. 
Konuşmalar tekrarlandı
Mutfak kapısından salona geçip koridordaki sehpanın üzerinde duran babasının telefonunu alarak bakar. 
Yönetici: Ne oluyor E ne yazıyor mesajda. 
(yan konuşma) 14 yaşındaki E(E): “Okuyorum, aaa bu ne ya, karşıda oturan komşu kadının mesajları, kadın babama bir sürü mesaj yollamış, babam da ona cevap yazmış, şoktayım, anneme nasıl söyleyeceğim?”. 
14 yaşındaki E(E): (elinde telefonla mutfağa giderek mesajları gösterdi) “Anne bu ne ya, baksana şunlara, ne alaka?” Rol değiştirdi, Anne(E): nasıl yani? Baban bu kadının sosyal medyadaki fotoğrafına sürekli bakıp duruyordu. Ben ona bunun hesabını soracağım.
14 yaşındaki E(E) ve anne (Nİ) arasında sahne ve konuşmalar tekrarlandı. 
Yönetici, 14 yaşındaki E(E) ‘ye: Şimdi burada ne oluyor. 14 yaşındaki E(E): donmuş gibiyim. (Annesine bakıyordu). 
Yönetici 14 yaşındaki E(E)’yi eşledi: Anneme bak, üstelik biliyormuş. 
14 yaşındaki E(E) onaylayarak devam etti: “Ben olsam hemmen, elimde kanıt da var boşanırdım. Ben bu aldatmayı kabul etmem.” 
Yönetici: sanırım yetişkin rolündesin. İstersen o rolden konuş, 14 yaşında söyleyemediğin şeyleri annene şimdi burada söyleyebilirsin. 
Sahne temizlendi 
Sahne 3
Yetişkin E ve anne (Nİ) Karşılıklı oturdular.
Rol değiştirdi, anne(E): Nasıl boşanayım kızım, nereye gideceğim? Hem el alem ne der? 
Rol değiştirdi, anne (Nİ), Konuşmayı tekrarladı. E: Anne sen böyle yaptığın için, bununla yaşadığın için ben de erkeklere güvenemiyorum, sizden görmediğim sevgiyi başkalarında arıyorum. (Sustu.) 
Yönetici eşledi: Ben babama değil sana kızgınım anne. E, başıyla onayladı.
E: Kiminle konuşuyorum, ne yapıyorum bana hiç güvenmedin, babam yerine beni takip ettirdin, halbuki ben hep senin yanındayım. Hatta bir gün babam sana vurmuştu, yüzün morarmıştı, dışarı bile çıkamamıştın. Ben her şeyin farkındaydım ama üzülme diye sana söyleyemiyordum. 
Yönetici eşledi: Beni görmüyorsun, görmedin. 
E, başını sallayarak onayladı ve: Halbuki benim de sana ihtiyacım vardı. 
Yönetici eşledi: Sana bakmaktan, seni düşünmekten kendimi göremez oldum. 
E onaylayarak: Hala sana her zaman çok ihtiyacım var, sana bunları söyleyemedim. Kimseye yaranamadım. 
Yönetici (rol değiştirtti) anne (E)’ ye: Kızının neye ihtiyacı var?  Anne (E): ona “E loş” derim. O benim E loşum.
Anne (Nİ) ve E konuşmaları tekrarladılar. 
Yönetici: E şimdi burada annenden ne istediğini söyle. E arkasını dönerek baba (B.C)ya baktı(onu tekrar uyukladığı sandalyeye çağırdı): Aslında babama bir şey söylemek isterim. 
Yönetici: tamam söyle, baban orada.
E: (bağırarak) Allah belanı versin baba, bana yapmadığın vermediğin sevgiyi o kadına verdin, iyi ki gece derslerim var, evdeyken de her gece ders çalışıyorum, böylece seni görmüyorum, senin bize tek şeyin para vermek, para vermek ve gitmek.
Yönetici eşledi: Bize/bana paranı, ilgini ve sevgini başkasına veriyorsun. Senin yüzünden ben anneme eşlik yapıyorum, akşamları onunla sohbet ediyor konuşuyorum, sen uyuyorsun.
E onayladı ve ağlamaya başladı. Yönetici: Tekrar söyleyebilirsin. 
E, uyuklayan babaya söylenen yöneticinin eşlemesini tekrarladı, telefon, üst kat vb. bir şeyler anlatıyordu. Bunları söylerken gözleri babaya değil yere bakıyordu (Utanma). 
Son sahne
Yönetici: E, çenen ve gözlerin için birilerini seç, çenesi için A, gözleri için BU' yu seçti. Yönetici sandalyede oturan E’nin sağ tarafına çenesini, sol tarafına gözlerini omuzuna elleriyle hafifçe dokundurarak yerleştirdi. A(çene) E’nin anlaşılır anlaşılmaz bazı şeyleri söylediği şeyleri tekrarladı, gözler yine yere bakıyordu.
 Çeneyle rol değiştirdi, Çene (E)’ye nasıl burası? Ne söylemek istiyorsun? 
E’nin sesi çıkmadı. SD çeneyi eşledi: Annem benim için bir şey yapmıyor, babam zaten yapmıyor. Çene(E) onaylayarak tekrarladı. 
BN’ de çeneyi eşledi: Annem pasif, babam sorumsuz. Çene(E) onaylayarak ekledi: Herkes benden bir şey bekliyor, istiyor.
Gözler(BU) hala yere bakıyordu. Rol değiştirdi, yönetici gözler (E’)’e : Yere bakıyorsun, ne oluyor, ne hissediyorsun? E: Biraz utanıyorum. (Sustu.) 
Yönetici eşledi: başkasının, anne- babamın sorununa bakıyorum ama kendime ile ilgili konulara bakamıyorum. 
E, ağlayarak onayladı, gözlerini yerden biraz yukarı kaldırdı. E: Evet doğru, artık kendimi görmek istiyorum. 
Yönetici hangi zamana bakmak istersin? E: 14 yaşıma 
Ayna çalışması
14 yaşındaki E (HC), annesi (Nİ)nin karşısında arkası hala uzakta ve uyur gibi olan babası (B.C.)na dönük oturuyordu. 
Yöneticiyle birlikte baktılar.
Y: Pekala gel bakalım bir de buradan bak neler oluyor.
E: Annem üzgün, mutlu dursun.
Yönetici: göster
E, rol değiştirdi, Anne(E) sandalyeye biraz daha yerleşti, daha dik, güvenle oturdu. 
E tekrar yerine geçti.
Yönetici: Başka değiştirmek istediğin bir şey var mı? E: Hayır, böyle iyi.
Yönetici: E (gözleri hala yere bakıyordu)’ye anne ve babana bakabilmek için neye ihtiyacın var?
E: Annem bana “Kızım ben her zaman senin yanındayım” desin. E yerine geçti ve anne (Nİ) tekrarladı.: Kızım ben her zaman senin yanındayım.
Yönetici: Şimdi burada babandan istediğin bir şey var mı, ne istersen yapabilirsin, burası senin sahnen.
E, babasının uyukladığı yere biraz daha yaklaştı ve burası iyi diyerek onu yan görebilecek şekilde oturdu.  
Yönetici: Baban burada, istediğini söyle.  E’ nin gözleri yine yerde: Baba sana bakamıyorum. Yönetici: Nasıl bir baba olsaydı ona bakabilirsin seç bakalım. 
E: Yine B.C olsun
Yönetici E ‘yi eşledi: Baba ben sana kırgınım. E başıyla onayladı. Sustu.
Yönetici eşledi(E): Sana küsüm. E onayladı. Rol değiştirdi Baba(E): Kızım ben hata yaptım bundan sonra sizinleyim.
Konuşmalar tekrarlandı.
Yönetici: Peki şimdi olmasını istediğin gibi kendini, anne ve babanı yeniden sahnede yerleştir ve göster.  E ayağa kalktı, babaya arkası dönük olarak annesinin yanına gidip oturdu.
Yönetici tekrar ayna yaptırdı ve E’ye: bu sahne sana neyi çağrıştırıyor?
E: Yaşama durumum bu, kendimi görüyorum.  Olumsuzluklara sırtımı dönüyorum. Görmemek için. (Nihayet ne yaptığını görebilmişti: E kendini tanıttığı ilk çalışmalarda da yolda kimseyi görmemek, konuşmamak için kulaklık takıp, dinlediği şarkıya eşlik ederek yürüdüğünü söylemişti.)
E: Aslında annem hep üzgün, benden önce iki bebek kaybetmiş, düşük yapmış, sonra ben doğmuşum.
Yönetici E yi eşledi: Anne sen kendi acılarını çok yaşayamadın ama ben de senin çocuğunum ve yaşıyorum. 
E onaylayarak devam etti: ben de senin kızınım. E..loşunum. Seni çok seviyorum.
Anne (Nİ) E’ye yaklaştı ve kollarını açtı. E, annesine sarıldı.
Yönetici: E, babana bir şey söylemek ister misin? E: Hayır o yerinde dursun 
Yönetici E' yi eşledi “Sana hala kızgınım” E onaylayarak tekrarladı. 
Yönetici bu günkü E'yi eşledi: Sen beni değil annemi aldattın ama ben sana yine de kızgınım. Kırgınım. E başıyla onayladı: Ben senin çocuğunum, diye ekledi.
Yönetici E yi eşleyerek 14 yaşındaki E’ ye, “Artık büyüdüm, ama hala ikimiz için de babama kızgınım”.
E onaylayarak 14 yaşındaki E’ yi (HC) elinden tutup ayağa kaldırdı. Yetişkin E ve 14 yaş E(HC) birbirlerine sarıldılar. E burada bitirmek istedi.
Rol paylaşımları/geri bildirimler
Yönetici: E önce bir şeyler söylemek mi ya da arkadaşlarının rollerinden söyleyeceklerini mi duymak istersin.
E: Onları duymak istiyorum ama aslında sevdiklerinin aldatmasıyla da ile yüzleştim. Sanki şu anda karar verdim ve ikinci kitabımı yazacağım.
Nİ (anne): Senin kadar akıllı değilsem de senin annenim, seni ben doğurdum ve annen olmaktan memnunum, gururluyum. 
HC (14 yaş E) bir sürü duyguyu aynı anda yasadım, karışık duygularım vardı. Kızgınlık, sevgi ve ilgi ihtiyacı. 
B.C(Baba): çok yalnızdım, evde birileri var ama ben yalnızım.
BU (Gözler) Mahcubum ve görmek istemediğim şeyler vardı.
A (Çene) hem konuşmak istedim hem konuşasım gelmedi, ağırlık hissettim.
BN: Çeneyi eşlemiştim ne diyeceğimi bilemiyordum.
SD: Niye çeneyi eşledim bilemiyorum, ama ikisi de sorumluluklarını alsın istedim
İR: Ben babaya kızdım çene oldum
S.M: Ben kimseye kızamadım
M: Ben kapıydım ve her şey benim önümde ve arkamda olup bitiyordu. Bunlarda gelip geçer bu kapıdan diye düşündüm.
Özdeşim paylaşımları
İD: benim de aynı kendi yaşadıklarım aklıma geldi bana o kadar uydu ki.
Yardımcı yönetici: Ben de bir arada kalmışlık hissettim.
İD. Ben de aldatılan kadındım, sevgilimden ayrıldıktan 9 gün sonra yeni sevgilisiyle ilk fotoğrafını bana attı, profil resmi yaptı. Aynı sahne arkadaşım” İD sana bir haberim var” dedi.  Aynı Sahne oldu.
İM: Bende evdeki bazı şeylerden yılmış ve çok ders çalışarak 14 yaşımda İzmire yatılı okulu kazanıp, yatılı gitmiştim.
BU: Ben de çok uzun bir süre anne babam arasında kalmıştım, anne ve babamı üst kat komşumuz yüzünden yaptıkları tartışmalar beni çok üzüyordu. Onlar birbiriyle tartışırken beni unutuyorlardı. Babam 2 yıl önce kalp krizi geçirdi ne kadar süresi kaldığını bilmiyorum (ağladı).  Şimdilerde babamın elinden tutmam gerektiğini fark ettim bir şeyler söylemek geldi içimden. Yönetici: konuşabilirsin.
BU: Bir dönem babama ben de çok kızdım ve onu çok üzdüm. İlişkimiz daha iyi olur umarım, güzel vakitler geçiririz, şimdilerde kalp hastası ve onun için endişeleniyorum.  
M: Benim de annem babam hiç iyi geçinmezler ama sadıklar, ben de aslında oyun sırasında ağlamamak için kendimi zor tuttum.
İR: ben de bu çatışmaları yaşayıp kabul edip yola devam ettiğim anları bir daha yaşadım, bir daha gördüm, “aile içinde aldatma olayı aile içinde kalır” olayını yaşadım. Ama ben onları bırakıp kendi yoluma bakabildiğimi bu oyunda fark ettim. E’ teşekkür ediyorum. Yola devam edebilmeyi gördüm, ben ne söylesem dinletemedim, sonunda onları kendileriyle bırakabildim. 
B.C: Ben babama hiç sarılmadım, hatta neredeyse üç yıldır babamdan dolayı ailemle de görüşmüyorum. Bir gün oturup konuşacağız gibi geliyor bana ama ne zaman bilmiyorum. Bir gün bir araya gelip iki çay içeriz diyorum.
HC: Ben de duygularımı yaşayamıyorum, ben de baş edemediğimde gözlerim aşağıya bakıyor. İçime dönüyorum.
Nİ: Ben de E'nin annesi ve kendimmiş gibi hissettim, aynı şeyleri yaşadım. Benim için zordu anne rolünde olmak. Benim annem de böyle çünkü.
BN: Bana da zor geldi kızdım babanın yaptığı, kendi babama da başka şeyler için kızgınım.
A: Ağustos Eylül gibiydi 5-10 gün o eve gittiğimde birkaç gün bir şeyler görüp üzülüyorum, ben zaten insanlara zor sarılırım. Ben hiç kimseye “Seni seviyorum” bile diyemem.
E: Ben bu olaylar patladığında çok ileriye dönük düşünmüştüm. Ben evlenirken dedemden istenmek isterdim. Onun için belki de dedem hastalanınca bu kadar üzüldüm. Sanki bana sahip çıkacak kimse kalmazsa diye. Bunu şimdi arkadaşlarım konuşurken hissettim ve paylaşmak istedim. Bu hiç aklıma gelmemişti. Sanırım bu beni çok etkiledi bunu şimdi fark ediyorum. Aradan geçen 7 yıldır bu konuyu hiç düşünmemiştim. Şu anda paylaşımlar çok iyi geldi. Sanki fark etmem için biri yüzüme yapıştırır gibi oldu, öyle hissettim. 
Paylaşımlar tamamlandı.
Yönetici: Ayağa kalkalım. Rollerden çıkalım.
Soğutma oyunu ve sonlandırma
Halka oluşturduk ve elele verdik. Bir çocuk oyunu ve şarkısını “kutu kutu pense elmayı yerse arkadaşım …. arkasını dönse” yi hatırlatarak- herkes arkasını dönünce elleri bırakmadan tekrar kollarımızın arasından geçerek yüz yüze dönerek bakacağız-oyunu başlattım. Oyun neşeyle oynandı.  Yerlerimize oturduk. 
Yönetici: bugün buradan nasıl ayrılıyorsunuz cebinizde neler götürüyorsunuz hangi duygularla?  
E büyümek, İD hissetmek, BN iyi, A karışık ve biraz mutlu, M karmaşık, HC yoğunluk, İR özdeşim, BU rahatlama, SD huzursuzluk, B.C. birini kırmış olma ihtimali ve heyecan, S.M karışık, ve Nİ anlayışla gittiklerini söylediler. Sır kuyusuyla grup tamamlandı.
……………………………………………………………………………………………..
Süreç özeti ve analiz
Çalışma sessizlikle başladı. A sessizliğe dayanamayarak konuştu. Üyeler kendilerini nasıl hissettiklerini paylaştılar. Yoğunluklar, yorgunluklar, duygusal durumlar dile getirildi.
E'nin duygusal ifadeleri öne çıktı. E, ağlayarak duygusal bir an yaşadı ve yöneticinin desteğini aldı. E'nin ailesiyle ilişkileri ve duygusal yükleri protagonist oyunuyla derinlemesine ele alındı. Anne ve babasıyla olan ilişkileri ve duygusal yükleri üzerine odaklanıldı. Ailenin geçmişteki travmaları ve ilişki dinamikleri tartışıldı. Diğer katılımcılar da kendi aile dinamiklerini paylaştılar ve duygusal yüklerini ifade ettiler.
Empati ve Anlayış: Üyeler birbirlerinin duygusal deneyimlerine empati gösterdiler ve birbirlerini anlamaya çalıştılar. Grup üyeleri, birbirlerine destek olma ve anlayış gösterme konusunda çaba gösterdiler. Oyunlar ve rol paylaşımları yoluyla katılımcılar, kendi duygusal reaksiyonlarını ve diğerlerinin duygusal deneyimlerini daha iyi anlamaya çalıştılar. Birbirlerinin deneyimlerine özdeşim kurarak ortak duygusal bağlar geliştirdi.
Sonuç ve Ayrılış: Grup üyelerinin duygusal rahatlamaları ve anlayışlarını teşvik etti. Grup üyeleri, neşeli bir oyunla bir araya gelerek pozitif duygularla, duygusal yükleri hafifleyerek ve anlayışla ayrıldılar.
Süreç analizi
Grup E’nin oyunuyla içten ve yoğun bir paylaşım yaşadı, sanki E’nin açılımı üyelerin grubun güvenli bir yer ve destekleyici olduğunu hissetmelerine ve bugüne kadar kendilerine bile söyleyemeyip taşıdıkları bazı aile sırlarının da konuşulabileceğini ve gösterdi. Sonraki çalışmalarda BU’ nun babayla ilgili protagonist oyunu olabileceğini düşündüm. 
Yönetici olarak grubu daha iyi görebildiğimi, ihtiyacı fark ederken diğer üyeleri de göz ardı etmediğimi düşünüyorum. Protagonistin üyelerin paylaşımları tamamlanmadan ortaya çıkması beni biraz tedirgin etse de gruba sorarak ve onların bekleme gücüne dayanarak oyunu oynattım. Yine de bu konudan emin olamadım. Süpervizörüm protagonisti bekletmemin daha uygun olacağını belirtti. Protagonist oyununda anneyle konuşurken babaya dönmesi burada tamamlanmamış ihtiyaçlar olduğunu düşündürttü, gerçekten de babaya öfke çıktı. Belki babaya öfkenin (kızgınlığın) çıktığı üçüncü sahnede oyunu sonlandırabilirdim. Babaya bakamaması, yere bakması nedeniyle son sahneyi oynattım. Kendini görebilmesi de “E: Yaşama durumum bu, kendimi görüyorum.  Olumsuzluklara sırtımı dönüyorum. Görmemek için.” dediği bu sahneden sonra olanaklı olabildi. (E kendini tanıttığı ilk çalışmalarda da yolda kimseyi görmemek, konuşmamak için kulaklık takıp, dinlediği şarkıya eşlik ederek yürüdüğünü söylemişti). Bu nedenle oyunu uygun şekilde yönettiğimi ve tamamladığımı düşünüyorum.




8. OTURUM
Katılmayanlar:
Katılanlar:Grup ilk defa ayrılan ve çıkartılanlar dışında tam olarak (A), (BN), (BU), (C), (D), (DU), (E), (HC), (İM), (İR), (M), (BC), (Nİ), (SD) ve (SM) toplam 15 kişinin katılımıyla başladı. 
Geçen Haftanın Değerlendirilmesi ve İhtiyaçların Tespiti
Yönetici gurubu selamlayarak geçen hafta E’nin protagonist oyununda anneyle başlayıp babalara uzanan birçok ortak duygu ve paylaşımın da olduğu yoğun bir çalışma yapıldığını, hatırlatarak bugün nasıl olduklarını, gruba nasıl hangi duygularla geldiklerini ve onları duymak istediğini söyledi.
Y- E geçen hafta sen protagonisttin ve çalışmadan önce son günlerde sürekli ağlıyorum demiştin, şimdi nasılsın? Söylemek ve paylaşmak istediğin neler var?
E-Sanki geçen haftadan sonra önce biraz sarsılmış gibiydim, sonra yükselme yaşadım, sanki kendimi buldum, daha enerjik ve motive hissediyorum. Ağlamıyorum artık, sanki gözyaşlarımı bu odada, bu salonda, oyunda bıraktım. İyi hissediyorum diyerek grupta ayrıca abisiyle ilişkisinin “dolar” gibi inişli çıkışlı olduğunu anladığını, onu pek aramayan babasının aradığını, onunla ilgilendiğini paylaştı.
E’nin paylaşımı tamamlandı
Geçen haftaki protagonist oyununda rol alan yada özdeşim yapanlar ve söylemek istediği bir şey olanlar varsa önce onları sonrada herkesi duyayım nasılsınız, bugün neye ihtiyaçları olduğu soruldu. 
BC: Ben Enin oyunundaki rolümden sonra bugün daha iyiyim hatta sanki babamla barışabilirim.
Nİ: Geçen hafta anne rolümde sanki kendi annemi oynamış gibi oldum. Baba rolündeki BC'nin yalnızlığını babama çok benzettim ve babam için o kadar kötü bir şey olmadığını düşündüm. Babama bakış açım değişti. Aslında annemle de ilgili kendimi düşündüm, oyundan sonra üst kata çıktım yukarıda yarım saat ağladım. Annemi aradım. Telefonda onu kırdıysam diye özür diledim, o da beni teselli etti. Anneme çok bencillik yaptım, galiba her geçen gün değişiyorum.
HC: E senin adına çok sevindim ben senin 14 yaşındaki halindim. Bütün hafta bunu düşündüm neden bu rol beni etkiledi diye bir şeyler var ama hala bulamadım.
Y- Belki kendi 14 yaşınla ilgili bir bakmak gerekebilir oralara
H- evet doğru ama bugün değil, düşünüyorum.
DU: ben de iki hafta Nurdağı’ndaydım o yüzden gelememiştim, bizim de katkımızla ortaokula başlattığımız kız çocukların hala okula devam ettiklerini görmek ve onlarla olmak bana çok iyi geldi. Güzel arkadaşlar edindim. Biraz yoruldum, dinlenemedim ve dinlenemeden de geri geldim. 
A: Bugün pek sesim çıkmıyor, kafamı meşgul eden eski olaylar var, sürekli kendimi oyalayıp duruyorum.
SD, D ve İM bugün iyi geldiklerini, BU okulda çalışmalarının yoğun olduğunu, İrem BEĞİT yorgun hissettiğini vb paylaştılar. 
C haftayı hastalıkla geçirdiğini, anne babasının gelerek ona baktıklarını ama bugün çok iyi olduğunu ve tez önerisini teslim ettiğini paylaştı. C tez önerisini teslim ettiğini söyleyince grup onu alkışlayarak tebrik ettiler.
BC: Motorla geçerken şöyle bir yazı okudum “ölene kadar yaşamaya devam et” diye, bu bana çok değişik geldi. Hani bir kitap okursun hayatın değişir ya, ben de artık böyle söyleyeceğim “ölene kadar yaşa” diye bir slogan buldum kendime.
S.M: Ben de katıldığım son gruptan sonra yurt dışına gideceğimi söylemiştim. 2 hafta kadar yoktum, tekrar İstanbul'a adapte olmakta zorlanıyorum.
Y- Kendi protagonist oyunundan sonra iki hafta gruba gelmeyen DU ya nasıl olduğunu sordu, 
DU- Evet hatta kendi oyunumla ilgili olarak, aradan iki hafta geçti (aslında üç hafta geçmişti), ama yine de o gün kendimin bazı sorumlulukları bırakmadığımı fark etmem benim için çok önemliydi (oyunun sonlarına doğru ablası ve abisi vb duyguyu destekleyenler olarak grubu ikiye bölüp karşılıklı ip çekme oyunu oynamışlar ve duygu bütün gücüyle onları kendi tarafına çekmeye çalışmıştı. Sonuçta onlar ipi bırakınca boşlukta kalmıştı) diyerek, oyunu sırasında sorunlarını, yüklerini bırakamadığını ve sonrasında da hala yeni sorumluluklar almaya devam ettiğini ifade etti. Y, bunun önemli bir farkındalık olduğunu söyledi.
Grup sessizleşti. Herhangi bir konuşma olmadı.
Gruba herhangi birinin ihtiyacı olup olmadığı soruldu. Gruptan ses çıkmadı.
Ara verildi
Ara da yardımcı yöneticimle de görüşerek dan sonra grubun kuruluştaki temel temasıına ve geçen haftadan itibaren ortaya çıkan “baba/ata” konusuna da uygun olarak önceden düşündüğüm -grup süpervizörüm Meral Gençten öğrendiğim- Atalar haritası/Türkiye haritası oyununu  oynatmayı planladım.  
Yönetici- Geçen haftaki oyunda babalarla ilgili ortak duygu ve düşünceler yoğun olarak ortaya çıkmıştı. Bugün size daha önceki atalara da bir bakalım derim.  
Atalar /Türkiye Haritası oyunu
Bugün İstanbul’dasınız. Ancak siz bugün buraya gelene kadar aileniz atalarınız nereden gelmiş, nasıl gelmişler bir bakalım. -Grubu ayağa kaldırarak- şimdi bu salonu bir harita gibi, Türkiye haritası gibi düşünün, şu anda toplu halde bulunduğumuz bu yer İstanbul olsun, buna göre haritayı oluşturalım, diyerek bazı eşyalarla Doğu-Batı, Kuzey -Güney/ Güneydoğu, Güney batı, Doğu Karadeniz, Batı Karadeniz, Kuzeydoğu Anadolu, Akdeniz bölgeleri diyerek yedi bölgeyi sınır komşularımızı da belirleyerek konumlarına göre işaretledi. 
“Şimdi bu harita üzerinde sessizce yürüyerek biraz dolaşın (Bir süre yürdüler). Ailenizden önceki kuşaklardan, birkaç nesil öncesinden kimi/kimleri hatırlıyorsunuz. Eğer birkaç kişi aklınıza geliyorsa birini seçerek, hatırlayabildiğiniz kadarıyla sizin için önemli olanları seçerek nerelerde yaşamışlar? onların en erken geldiği hatırlayabildiğiniz yere gidin.”  
Üyeler yavaş yavaş bölgelere dağıldılar. Birkaç kişi yöneticiye şehirlerin yerini sordu. Acaba burası… şehri olur mu vb. Nihayetinde her biri bir yere giderek orada durarak haritada başlangıç yerlerini belirlediler.
A Karsın da kuzeyinde Azerbaycan, SD Güneydoğuda haritanın dışında Musul, İR Orta Anadolu da Çorum, DU Güneydoğu da sınırların dışında İran- Irak arası bir yer (Musul), HC Orta Anadolu Konya, BC Doğu Anadolu Kafkasya, BU Doğu Karadeniz Trabzon, C Ege Ayvalık, İM Ege Muğla, M Doğu Anadolu Erzurum, S.M Azerbaycan, E Kahramanmaraş Elbistan, D: Bulgaristan, BN: Silivri Büyük sinekli, DU Doğu Anadolu’yu seçerek yerleştiler.

Yönetici- Şimdi bulunduğunuz yerde en rahat şekilde durun, isterseniz oturun, gözlerinizi kapatın, şimdi birlikte nefes alıp vereceğiz. Alıp verelim, bakın bakalım içinize, hangi atanızı (dedeniz veya babaanne veya diğer dede veya anneanne ya da daha üst kuşaklardan) anımsadığınız kadarıyla onun rolüne girin, kardeşleri var mıymış, diğer atanızla nerede karşılaşmış, nasıl evlenmişler. Anne babanız onların kaçıncı çocuğu olmuş, eğer önceki nesle gidemediyseniz anne babaya da gidebilir onlardan da birini seçebilirsiniz. 
O olarak hayal edin “Bir bak bakalım sen….. nın neyisin?  Oraya nasıl gelmişsin? Nasıl birisin? nasıl yaşadın? Hazır olduğunuz zaman gözlerinizi açarak seçtiğiniz atanızın olduğu yerden, buradan yola çıkarak, geçmişten bugüne, sizin bugün İstanbul da oluşunuza kadar olan süreci yürüyün. Yolda karşılaştığınız insanlara kendinizi tanıtın. Bu yolculuğu seçtiğiniz atanızın rolünde sürdürebilirsiniz. İstediğiniz yerde durabilirsiniz veya dolaşabilirsiniz. Karşılaştıklarınızla merhabalaşabilirsiniz.
Grup üyeleri bazıları hemen bazıları bir süre bekleyip dolaşmaya başladılar.  Hemen tüm üyeler ilk başladıkları yerden farklı yerlere gittiler. Grup kalabalık olduğu için herkes bir diğeri ile kendi atası rolünden tanışıp konuştular. (Dede/Baba/Anneanne/Büyükbaba/Babaanne/vd. olarak ona adın ne, sen nasıl birisin, nasıl yaşadın, evlendin mi, nasıl evlendiniz, çocukların var mı, grup üyesi olan torun ve veya büyük torununuz hangi çocuğunuz ya da onun anne veya babası sizin hangi çocuğunuz.) 
Bu çalışma tamamlandıktan sonra, gruba dönülerek paylaşım yapıldı.
Paylaşımlar sonunda bu günkü çalışmada seçtiği atasıyla küçük bir karşılaşma yapmak isteyen kimler var diye sordum. Hepsi elini kaldırdı. Bugün herkes için zamanın yetmeyeceğini ancak çok ısınmış istekli birkaç kişiyle bakabileceğimizi söyledim.
 Bunun üzerine A, İR, BC, Nİ, BU ve S.M istekli oldular.
Boş sandalyeye seçtiği atasını oturtarak rol değiştirerek bugünden ondan duyup ve ona söylemek istediklerini ilettiler.
A : Ben “Ali” senin büyük dedenim. 100 veya 110 sene önce Ermenistan, eskiden Azerbaycan dı, benim memleketim, ben burada doğdum, savaştan dolayı Ermenistan'dan Güney Azerbaycan (İran) Aras nehri yakınlarına göç ettik, karımla eski vatanım şimdi Ermenistan'da olan Azerbaycan'da tanıştım evlendim, sonra Tebriz'e göç ettim, bu yolculuk çok zordu, vatanımdan ayrılmak zorunda kaldım çünkü. Oğlum yani senin dedende birkaç sene sonra orada Tebriz de doğdu.
A olarak A: Büyük dede biliyor musun dedem abileri ve kardeşleri Veba hastalığına yakalanmayalım diye için o bölgeyi terk edip Urumiye şehrine gitmişler, dedemin gençliği o şehirde geçmiş. Dayımın söylediğine göre dedem o bölgenin ağalarındanmış. Bir süre sonra dedemin abisi görücü usulü ile kendi eşinin kardeşini, dedeme istemiş. Dedemin ilk çocuğu, Urumiye doğumlu.  43 sene önce de Annem Tebriz de doğmuş, İlk Lisans derecesini bitirdikten sonra devletin sosyal sigortasında işe başlamış. Babam yeni kurulmuş Traktör Fabrikasında iş için Tebriz'e gelmiş, 
Annem ve halanım ortak tanıdığı bir arkadaşları varmış ve o vasıtasıyla tanışıp babamla evlenmişler. Ben de Tebriz de doğdum, oradan da İstanbul'a geldim. Ben de biliyordum, başaracaktım büyük dedem Ali Kitapçı gibi, yine de hayatın bu kadar zor olacağını bilmiyordum.
……………………………………….
İR: ben Emine senin anneannenim. Bir Ağanın kızıyım, babamın üç eşi var. Biz iki kardeşiz, eşimle görücü usulü camide evlendim. Aslında Çorum'da yaşıyordum ama evlenince köye döndüm, 7-8 çocuk doğurdum ben de çocuklarla birlikte geri Çorum'a göç ettim. Senin annen olan kızımla damadım burada tanışıp evlendiler. Sonra ben öbür çocuklarımı da alıp, burada okusun, İstanbul'da büyüsün benim çocuklarım diye İstanbul a göç ettim. Kocamın sonradan haberi oldu. Almanya da çalışıyor uzun süreler gelmiyordu. Yıllar boyu her kararı kendim almıştım zaten.
İR kendisi olarak: Anneanne, annem ile babam nişanlıyken babam Mahmut, İstanbul'a gelip iş buluyor, daha sonra düğünleri Çorum'da oluyor ve tekrar İstanbul'a gelip hayatlarına devam ediyorlar. Evliliklerinden bir yıl sonra, 2003'te ilk çocukları ben doğuyorum. Bir buçuk yıl sonra da kardeşim doğdu. Evliliklerinden 10-11 yıl sonra annem ile babam boşanıp ayrı ayrı şehirlere gittiler. Ben ve kardeşim İstanbul'da seninle yaşadık biliyorsun. Eğitim hayatımın tümü İstanbul'da, üniversitemi de İstanbul'da kazandım. Hayatım şu anda üniversite üçüncü sınıf öğrencisi olarak İstanbul'da devam ediyor. Anneanne sık sık seni düşünüyorum. Eğer o gün Çorum’dan İstanbul’a gelmeseydin biz ne olurduk. Ben şimdi üniversitede okuyorum. Senin hayal ettiğin gibi. Senin gibi güçlü olmak isterim.

…………………………………………………………..
BC: “Ben Abdullah, senin 4 nesil önceki dedenim, Kuzey Kafkasya'nın altlarından bir yerlerden gelmişiz, Ağrı’da bir aşiret reisiyim, Patnos tutak bölgesinde de.  Benim üçüncü eşimden ilk oğlum Ahmet tam bilmediğim nedenlerden buradan ayrıldı ve iki çocuğumla Batman bölgesine göç etti. Oğlum Ahmet bir kardeşini yolda, diğer kardeşini de de Batman’a vardıktan sonra kaybediyor. Ahmet bana benzermiş, tek başına, ama bayağı güçlü kuvvetli bir adam. Bir süre bölgedeki güçlü ailelerin içerisinde yaşamış. Sonra o da benim gibi başka aşiretlerin altında olmayı kabul edemeyip 7 eşiyle yeni bir aşiret kormuş. Ben buraya kadar biliyorum.
BC: Büyük büyük dede, dedemin babasının da üç eşi varmış. 20-30 aşiret bir arada, Batman'da yerleşiyorlar. Annem yani babaannem orada doğuyor. Dedem de orada doğmuş, babaannem nişanlı ama dedem ona âşık olmuş, diyor ki “ben güvercin salacağım o kimin başına konarsa onunla evleneceğim”, dedem de bunu duyup güvercin atıyor ve babaannem benim başına konuyor diyor ve ailesi istemediği halde (Çükü o Meryem aşiretin kızı) dedem onu alıp kaçıyor, 3 köy geçiyorlar, 4. köyde yakalanıyorlar. İşte senden gelen tüm soyumuz onun oğlu Emin dedemden geliyor. Emin benim öz dedem, 1980 yılına kadar yaşıyor. Politikaya atılıyor, çok para harcıyor, 1980 yılında bir oğluyla şoförü ve kendisi kazada vefat ediyor, babaannem Meryem, dört oğlu ve dört kızıyla baş başa kalıyor,
Benim babam olan Ahmet 14 yaşında babasız kalıyor, babaannem malları vermiyor, her şeyi o yönetecek, babam da 14 yaşında ama tüm işleri o yürütüyor.  Annemin tarafı şeyh ve hani böyle keramet sahibi insanlar, şeyh ailesinin kızı, babamla evleniyor ve bu evlilikten dört erkek iki kız çocuk oluyor. Üçüncü ama ilk erkek çocuk benim, 99 doğumluyum, ben de 14-15 yaşlarındayken ailemden ayrı kendi düzenimi kurma kararı veriyorum, kendi başıma İstanbul'a geldim. 2015'te Amcamın yanına girdim çok çalıştım, beni çok çalıştırdı. Benim için hayatta en önemli kişi olan Babaannem vefat etti. 2014'e geri dönebilsem diyorum, sonra üniversitede önce Giresun'da sonra da İstanbul okuyup duruyorum. Bu yolculuğun nasıl devam edeceğini ben de çok merak ediyorum ama yolun çok başında olduğumu biliyorum. “Ölene Kadar Yaşama” Planı Kuruyorum.
…………………………………………………………………………..
Nİ: Ben senin deden Mustafa, babanın babasıyım, Şanlıurfa Halfeti'de doğup büyüdüm. Babaannen, Şaziyeyle Gaziantep'te evlendik en küçük kızımdan sonra senin baban en küçük ve son kardeş olarak dünyaya geldiğinde büyük kızım evlenip Halfeti'ye yerleşti. Karım yani babaannen onu bahane etti ve dizimin dibinden ayrılmasın diye kızının yanına en küçük çocuğuyla babanla gitti. Benden ayrı, seneler boyu orada kaldılar.
Nİ: Dede belki biliyorsun babamlar Antep'e geliyorlar ve babam annemle tanışıyor, kuzeninin müstakbel eşinin (teyzem) kuaförüyken kız kardeşini (annemi) görüyor ve nişanlıyken âşık oluyor. Annem için nişanı bozuyor ve evleniyorlar. Ben Antep'te doğup büyüyorum. Kardeşim doğunca İstanbul'a taşındık 2009'da. 2020'de korona nedeniyle ailecek geri memlekete taşınmak durumunda kalıyoruz. 2023 6 Şubat depreminden sonra ben tek başıma İstanbul'a yerleşiyorum. Biraz yalnızım.
………………………………………………………………………………………….
BU: Ben senin dedenin babasıyım. Sanırım savaşta ya da askerde öldüm, adımı dedene koymuşlar. Büyük annen de dul kadın, köyde durmaz diye başka yerde evlendiriliyor, çocuğunu bırakıp gidiyor senin deden hem yetim hem öksüz amcasının yanında yaşıyor. Anneannenle öğretmen okulunda tanışıp Trabzon'da evlenmişler. 
BU kendisi: Oraya yerleşmişler dede. Bizim soyumuzun Topal Osman’a dayandığı akraba olduğumuz söylenir.  Babaannem ağa kızı Kuvayi Milliyeciler’ den varlıklı bir aileden geliyor. Gümüşhaneli baskın, güçlü, derleyen- toplayan yetenekli bir kadın. Babaannemin annesi sizin köyünüzden, Gümüşhane’deki ağaya gelin gittiği için babaannem, annesiyle annesinin köyüne gidip gelirken dedemi seviyor. Gümüşhane’de kendisini başkasına verecekleri zaman bizim köye dedeme kaçıyor. Babamda 20 yaşında anne babasını kaybetmiş öksüz ve yetimdi, sanki senin gibi. En büyük halam (babaanne diye sevip bildiğim) kendi çocuğuyla birlikte babamı büyütüyor kendi çocuğu yani benim kuzenim babamdan büyük, babam ablasını annesi gibi yeğenini abisi gibi seviyor. Hala da çocuğu gibidir. Babam halam amcam Ankara'da 18 yaşına kadar bir arada yaşamışlar, babaları yok.
Annemin babası annesi de Trabzon Beşikdüzü’nden ikisi de öğretmen okulundan mezun, okuldayken mektuplaşıyorlar, birbirlerini severek evleniyorlar. Yakın civarlarda öğretmenlik yaptıktan sonra emekli olup kendi köylerine yerleşiyorlar. Annemle babam, teyzem ve kuzenimin arkadaşlığı sayesinde resimler gösterilerek tanıştırılıyor bir iki görüşmede isteyip evleniyorlar.
Ben de 18 yaşında Çukurova Üniversitesi'ne gittim, hayatımın en güzel yıllarıydı sonra biraz Ankara sonra İstanbul şimdi Esenyurt'tayım. Evlendim ama hala nereliyim bilmiyorum, nereye yerleşeceğiz bilmiyorum.
………………………………………………………………………………………
S.M: Ben senin dedenin babasıyım Mecnun.  Osmanlı-Rus Savaşı’nda Azerbaycan'dan Kars'a göçtük. Daha sonra büyük babaannen Gözel ile evlendim, Daha sonra İsrafil deden doğdu. İsrafil, babaannen Mahişeker ile evlendi ve Eskişehir'e taşındılar. 
S.M Kendisi: Büyük dedemin adı benim adım., ablamın adı da aynı. Babam odun pazarında doğmuş, annemle babam teyze çocuklar. Babaannem kız kardeşinin kızı olan annemi (Neşe) Kağızman'dan alıp gelmiş.  Babam Konya'da iş buluyor ve orada doğmuşum sonra Ankara'ya taşındık, ortaokul falan İstanbul'a taşındım, Bahçelievler'de Lisede okudum. Başarılı bir öğrenciyim. Mühendis olacağım.
Küçük oyunlar tamamlandı.
………………………………………………………………………………………
Paylaşımlar
SD: Ben Musul'daki dedemi seçmiştim. Adı Kadir, iki kardeşler ve yönetim tarafından Türk oldukları için sürgün edilmişler. Sonra Diyarbakır'a gidip evlenmiş. Türkiye de yönetim kendilerini iyi hissetsin diye Öztürk soyadı vermiş.  Burada babam Recep doğmuş. Annemle babam burada tanışıp evlendiler. Ben Diyarbakır'da doğdum ve 8 yaşındayken ailemle birlikte otobüsle İstanbul'a taşındık. 
DU: Ben adı Levent olan büyük büyük dedemi seçtim, İran-Irak arasında bir bölgede olan, Azerbaycan bölgesinden bir kız kaçırıp, onunla Iğdır'a taşınmış. Biri Rusya, diğeri İran'dan birer eş daha getiriyor ve Iğdır da “Emha” aşiretini kuruyor, hep kızları oluyor. Narsist ve şiddet kusan biri.  En son oğlan doğursun diye bir Kürt kadın daha alıyor. Benim Azeri ilk eşten doğan kızının soyundanım. İşte o kız onun benim babaannem, yaylada babamı doğuruyor, Büyük dedem babamı pek sevmemiş, istememiş. O daha 10 yaşındayken aşireti(evi) terk etmiş, o yaşta Doğu Beyazıt'a taşınmış, birkaç sene sonrada annemi sevip, ona aşık olmuş ama annem o sırada başka birini seviyormuş. Doğu Beyazıt'ta biliyorsunuz böyle kan davaları falan oluyor. Böyle olmasın diye babamla evlenip İstanbul'a taşınmışlar.  Ben Burada doğdum. Ailemle uğraşıp duruyorum.
HC: Konya babamın babası olan dedem, 9 yaşında çalışmaya başlamış. Ona kimse bakmamış, sırada Konya'da babaannemle tanışmışlar ve ikisi beraber Ankara'ya kaçmışlar. Ankara'da bir fırın açıp çalıştırmışlar Annem orada doğmuş. Annemle babam evleniyorlar, tekrar Konya'ya taşınmışlar orada ben doğdum. Herkes bir arada yaşıyorlar aileden İstanbul'a gelen kişiyim sadece benim. İstediğim yeri kazandım okuyorum.
C: Ben anneannemi seçmiştim. Bulgaristan'dan Balıkesir'e göçmüşler. Anne babam da burada yaşamış ben de üniversiteyi bitirdikten sonra İstanbul'a gittim ailem hala Balıkesir'de 
İM: Ben de dedemi seçtim. Köyceğiz e Yörük olarak gelmişler ve hep burada yaşamışlar. Ben de kendimi bildim bileli burada yaşadım.  Ama 14 yaş civarında İzmir'e liseyi ailemden ayrı okumaya karar verdim ve Atatürk Lisesi'ni kazandım ama pandemi, deprem falan derken arada yine de Fethiye'ye döndüm. Şimdi buradayım İstanbul da ablamla evimiz var. Oyunumuzdaki yolculuğum sakin bir yolculuktu beni çok sarsmadı bir tek ben  İzmir'e gidip geldim o yaşta bunu yaptım.
Nİ: Ben babamın babası Mustafa’yı seçmiştim. Kuaför. Halfeti den Ankara'ya sonra tekrar Halfeti ye göç etmişler. Yedi kardeşlermiş. Babam annemle (Şaziye) tanışıyor babam nişanlıyken nişanı atıp annemi alıyor ben ve kardeşim doğunca 2001'de İstanbul'a göç ettik. Covidle birlikte babam tekrar Antep'e taşınmaya karar verdi ve 2020 yılında Antep'e gittiler. Ben tekrar 2023 yılında İstanbul'a döndüm 
E: Ben Dedemi seçtim. Kahramanmaraş Elbistanlıyım. Babam amcam Elbistan'da sonra babam Antalya'da askerlik yapıyor, babamı Elbistan'da hor görüyorlar, sonra 92 yılında babam Bahçelievler'e gidiyor, iş kuruyor amcasının kızı olan annemle evlendiriyorlar. Ben İstanbul'da doğuyorum ve hala buradayım Ama annemle babam dedemlere falan bakmak için gene bazen Elbistan'a gidiyorlar. 
M: Benim adını aldığım hani H si eksik olan Büyükbabam M Erzurum'da, babam H..l İb… de Erzurum da doğmuş, orada liseye gitmiş, üniversiteye Diyarbakır'a gitmiş, İstanbul'a gelmiş Ümraniye'de. Ben orada doğdum annemle Erzurum'da tanışmışlar. Ben 7 yaşındayken Kağıthane'ye taşınıyorlar yazları hala Erzurum'a gidip geliyorlar. M Dedem, babama yazım hatasını da aynı şekilde koydurmuş nüfusta M olarak adımı.
SD: Dedemi seçmiştim, sorunlu bir insan, artık tam bir yaşlı olmuş, evlilikleri hala kavga gürültü filan, babaannem severim ama yine de garip geldi dedemi böyle görmek 
DU: Benim ailem niye kaos. Oysa ailede köklerden çok dedenin zalimliğinden gelmiş ve baba hala merhametli ve amcam hala silahlı, ancak amcam beni oğluna almak istiyor, halam da bunu devam ettiriyor. 510 yeğenim var, kaos ve sakin bir aile “hadi hadi” bir aile.
BU. ben nerede yaşıyorum eşimle nereye giderim Ankara Eskişehir nereye yerleşeceğim karar veremiyorum.  Dedem Kaçarken Hani bir Topal Osman var ya Kuvayi Milliye'den babamın babası varlıklı bir aile, niye gitmişler acaba diye düşünüyorum 
BC: 2015'ten beri ailemden ayrıyım gene de iyi yönetiyorum nasıl bu kadar yıldır aynı şehirde yaşıyorum, ben çünkü hep yer değiştirirdim, 8 yıldır İstanbul'dayım şaşırıyorum kendime.
C: Benim yolculuğum çok kısa sürdü ve babam nereli niye burada düşündüm. Hiç merak etmemişim bugüne kadar, yolculuğun kısa sürdü. Sanki bana yeni bir alan açıldı.
S.M Bizimki biraz karışık Babam biraz araştırır böyle şeyleri yemek yerken de bize anlatır bazen herkes onun aklında kalıyor şaşırıyorum
İR: Anneannem İstanbul'a gelmeseydi Anne babam tanışmasaydı biz olmazdık nasıl böyle cesaretli bir karar vermiş Anneannem 
HC: anneannemin cesareti bunlar bana iyi geldi 
A: Dedemin de duygusal olması, babamın göz ameliyatı olması, Babam ağladı ben İstanbul'a gelince, ben de duygusalım, burada duygularımı kendime saklıyorum kendime bir kabuk oluşturuyorum kuzenim 5 saat için Bakü'den geldi Onunla Biraz oturduk muhabbet falan ettik eski videolar çocukluk şeylerimizi falan seyrettik Bunlar geçti aklımdan 
Nİ: Benim 40 farklı kuzenim var ama DU' nun 400 kuzenini duyunca benimki normal geldi. Şöyle bir rahatladım.
BC: Benim babamdan da 30 tane amcam var başka 50 tane olsa iyi hissederdim ben de. 
E bende de birçok kuzen falan var diye hayıflanıyordum ama DUnun sayılarını duyunca rahatladım annemi babamın evliliklerini düşündüm.
BU: Annemler evlendikten sonra en büyük halam, babam, bir halam daha ve bir amcam Ankara’ya göçüyorlar o zamanlar babamların köyde Ankara’ya göç etme furyası var komşular akrabalar gidiyor cesaret alıp geliyorlar. Ben Ankara’da doğuyorum, 18 yaşıma kadar yaşayıp büyüyorum çok eğlendiğim sevdiğim bir şehir değil soğuk bir şehir ama gidince bir anlamda yuvaya dönmüş gibi de hissediyorum 
Sonra Adana’ya üniversite okumaya gittim, burası sıcak ve kendimi iyi hissettiğim bir şehirdi, tek başıma yaşamak, sosyal çevre, eğlence romantik ilişki özgürlük maddi imkân bir çok şeyi tadıyorum. İstanbul’a geliyorum eşimle burada okulda tanışıyoruz, İstanbul da çok iyi hissettiğim bir şehir olmuyor, ama imkanlar fazla bunları değerlendiriyorum
İM: Dedemler uzun yıllardır tarımla uğraştıkları için yerleşik olarak hayatlarına devam etmişlerdir. Benim bilgim çevresinde kuşaklardır Muğla’da yaşamaktayız. Üniversite sınavından istediğim başarıyı alamadığım için tekrardan sınava hazırlanmak için İstanbul’a ablamın yanına geldim. Ablamla birlikte eve çıktık. Bu sefer istediğim gibi oldu ve şimdi üniversitemde ikinci yılıma devam ediyorum.
İR: Benim atalarım çoğunlukla Kırıkkale ve Çorum'da yaşamışlar. Geçimlerini tarımla sağlıyorlarmış. Ben de bugün, aile hayatımda ve benim hayatımda büyük bir dönüm noktasına vesile olan anneannem ve İstanbul'a geliş hikâyemiz önemliydi benim için. Bütün bunları değerlendirdiğimde ise anneannem tek başına çocukları için İstanbul'a göçme kararı almasaydı hayatımın tümü nasıl bir boyut alırdı diye düşünüyorum. Bu tüm geçmiş atalarımın hikâyesi, bazı büyük kararların insanı ne kadar zorlayacak olsa da alınması gerektiğini; ne kadar büyük bir sınavdan geçiyorsa insan, çabasının karşılığını almak için en önemli öncülün sabır olduğunu öğretti bana.
M: Dedem ve Ninem Erzurum da babamı dünyaya getiriyor babam ve annemin evi birbirine çok yakın yaklaşık 5 metre babam ilkokulu Erzurum da liseyi Erzincan da okuyor. Üniversiteyi Dicle eğitim Enstitüsünde okuyor fakat dönem şartları nedeniyle yarıda bırakmak zorunda kalıyor sonra amcamlarla birlikte İstanbul a geliyorlar. Babam dedemleri ziyaret etmek amacıyla köy ziyaretleri sırasında annemle evlenme kararı alıyor. Babam annem ve amcamlar birlikte İstanbul da yaşamaya başlıyorlar. Ben doğduktan bir süre sonra amcamlar İzmit e taşınıyor. Ben 7 yaşıma geldiğim zaman biz bugün yaşadığımız yere taşınıyoruz.
BN: Dedemdim. Babaannemi istemiş vermişler, evlenmişler, tarım işlerinden kazanamamışlar beraberce Silivri-Büyük sinekliden çıkıp Selim Paşa’ ya yerleşmişler. Dedem orada ufak bir arsa alıp üzerine çift katlı bir ev inşa etmiş ve bahçıvanlık yaparak geçimini sağlamış bütün oraları gül bahçesi yapmış. En yakın okul Celaliye’ de olduğu için babamı oraya yazdırmışlar, babamda orada annem ile tanışmış ve âşık olmuş. Liseyi de annemle beraber okumuşlar sonra babam üniversite okumaya İzmir'e gitmiş. Baba’mın niyeti askerlikten sonra iş bulup annemi istemekmiş babaannem hakkını helal etmeyeceğini söyleyince babam nasıl olsa vermezler diye düşünüp istemeye gitmiş. Annemin dedesi daha laf açılırken kızı vermiş. Annemle beraber lojmanda kalmışlar. Bana da orada hamile kalmış annem Silivri ye gelirken yolda düşük tehlikesi geçirmiş annem. Doktor yataktan kalkmayı yasaklamış beni doğurana kadar 6-7 ay uzanmış anacım. Beşiktaş'ta doğdum lise ikiye kadar orada oturduk. Sonra Gaziosmanpaşa Sarıgöl’e taşındık şimdi burada oturuyorum.
C: Tüm grup arkadaşlarımın hikayelerini dinlediğimde ve kendi hikayeme baktığımda, bugüne kadar ailemin nereden geldiğine dair pek bir fikrimin olmadığını fark ettim. Belki ben sorgulamadığım için hiç bana anlatılmadı. Neden hiç merak etmediğimi de bilmiyorum açıkçası.  Baba tarafımın zamanında Bulgaristan’dan geldiklerini biliyorum ama mesela neden Balıkesir’e geldiklerini net bir şekilde bilmiyorum. Hala daha orada yaşayan akrabalarım olmasa belki baba tarafımın köklerinin nereye dayandığını da bilmeyebilirdim.
D: Annemin annesi Bulgaristan dedem Romanya göçmeni. Önce Edirne’ye gelmişler ama orada muhacirlerin evlerine saldırılacağı söylentileri üzerine Eskişehir’in bir muhacir köyüne göç etmişler. Annem ve bütün kardeşleri Eskişehir’de doğmuş. Babamın annesi ve babası Eskişehir’in yerlilerinden benim onları tanıma fırsatım hiç olmadı ben doğmadan bu hayattan göç etmişler. Annem ve babam çalışırken tanışmışlar. Eskişehir’de hayatlarına devam etmişler. Abim ve bende Eskişehir’de doğduk. Ben ilkokul, ortaokul, lise ve üniversiteyi Eskişehir’de okudum. Gerçekten memleketimi çok seviyorum ama iş dolayısıyla yaklaşık üç yıl önce kendim İstanbul’a gelerek buraya yerleştim. Şu an burada olmaktan memnunum ama İstanbul’da kalmaya pek istekli değilim. Hayatıma nerede devam edeceğimi ben de merakla bekliyorum.

Paylaşımlar tamamlandı ata rolünde kalan varsa diye ayağa kalkıldı ve rolden çıktılar. Yürüyüş ve bazı rahatlama egzersizleri yaptık, sonra bu gün nasıl gidiyorsunuz diye sordum ve heyecanlı, kafam karışık, hüzünlü, kararsız, düşünceli, başaracağım, başardım, senin gibiyim, senin gibi değilim vb. paylaşımlar yaptılar.
Sır kuyusu ile çalışmayı tamamladık.
Süreç analizi
Çalışma tüm grubun hem kendilerini hem de birbirlerini tanımaları, ataları ve onları bugüne getiren yolculukları, yaşantıları hakkında derinlemesine düşünmelerini ve birçok taşıdıkları beceri, duygu, vb hakkında farkındalık yaşamalarını sağladı diye düşünüyorum. Atalara gitmek kolay geri dönmek oldukça zordu. Kendimi biraz ve birçok sorunla boğuşan ülkem gibi hissettim.
Çalışmanın bu kadar uzun süreceğini tahmin edemedim, çok yoruldum.   



9. OTURUM
Katılmayanlar: (Nİ) ve (D), telafi yapılan dersleri çakıştığı için, gelemedi. (DU) bilgi vermedi.
Katılanlar:(A), (BN), (BU), (C), (HC), (İM), (İR), (E), (M, (B.C), (SD) ve (S.M) 12 kişinin katılımıyla başladı. 
Geçen Haftanın Değerlendirilmesi ve İhtiyaçların İfadesi
Yönetici: geçtiğimiz haftayı bir hatırlayalım harita yapmıştık geçen çalışmada yolculuklarınız oldu ve atalarınızla beraber olmuştunuz. Bu çalışmadan sonra en çok isteyen ve vazgeçmeyen 6 kişi ile küçük oyun(vinyet)lar oynadık. Öncelikle bu oyunları oynayanlardan başlayarak, neler söylemek istersiniz.
C: Ben eve gidince hemen babama nerden gelmişler diye sordum. Babaannesinin adını sordum, hatırlayamadı, sonra e-devlet' ten bulmuş, öyle söyledi. Bu huyu bana da geçmiş açıkçası, çok da bir şey araştırmıyorum, babam da bilmiyor, ben de araştırmıyorum, bugün iyi geldim.
B.C.: Ben de niye dört kuşağı birden biliyorum, bu kadar bilgiyi bilip ne yapacağım? ne yapıyorum dedim. Ama konu bizim aşiret olunca, ağıtçı kişiler vardır ya, onlar anlatırlardı, o yüzden birçok şey aklımda kalmış. Bu kadar boş bilgi ne işime yarayacak. Oysa geçen grup çalışmamızda daha çok bizimkilerin kültürel zenginliğini hissettim, güzeldi. Bir yandan da yıllarca boş bilgileri taşımışım, gezmişim, 15 yaşında ayrılsam da bu anlatılanlar benim iliklerime kadar işlemiş, bunu da gördüm. Geçen haftadan sonra buradan gittiğimde çok hastalandım. Hatta okulda bayıldım, bütün gün hiçbir şey yememiştim, böyle merdivende bayıldım, ama sonra kalkıp günlük yaşama, çalışmaya başladım yani nasıl birisiyim bilmiyorum.
BU: Babam babası gibi aynı, ne garip bir hayatı var, onu anladım. Ben oyundan sonra geçmişi araştırdım, onu anlamaya çalıştım. Babam da babası gibi babasız büyümüş, halam kendi oğluyla birlikte büyütmüş ama hep ikinci çocuk olmuş. Annemde annesi ve babasını çok bilmiyor Anneannem dini eğitim konusunda iyiydi kardeşi hacı hoca imiş. Genel olarak çok yoğunum Esenyurt'ta daha iyi bir bölgeye geçtim bazen çalışmak sanıyorum zor geliyor, sırtımda öyle yükler hissediyorum, görünmez yükler. Sanki o görünmez yükler sırtımı ağrıtan. Bu benim başarı odaklı olmamla mı ilgili bilmiyorum. Babaannem yani halam “Akan nehri durduramazsın” derdi. Ben de akışa bıraktım.
A: Ben geçen haftadan burada oynadığımızın çoğunu unuttum ve birçok şey hissettim, ama onları söyleyemediğimi, duygularımı ifade edemediğimi fark ettim. Sadece şunu çok iyi hatırladım, o yaşarken ben öğlen akşam sabah hep babaanneme uğrardım. Her gittiğimde olanları damları (ev anlamında), yaşadığımız yeri bana anlatırdı. Burada onları güzel anlatamadım., amcamları bulursam bir baştan anlattıracağım, kafamdaki o boşlukları dolduracağım.
Yönetici: Babaannenin adı neydi?
A: Çalışmada onu da unuttuğumu fark ettim, evet bunlar benim için anlamlıydı.
Yönetici: Bugün nasıl geldin?
A: Mağaramdan çıkıp, uykulu bir kafayla geldim.
İM: Çok sıradan geçti haftam, ama ailem haftaya gelecek ben de onlara soracağım, neler olmuş Muğla dan önce diye merak ettim. Sadece ben 15 yaşındayken Muğla'dan İzmir'e gelmiştim kendi başıma, söylemiştim ama hep sanki ömrüm Muğla'da geçti gibi.
Yönetici: Neleri soracaksın?
İM: e-devlet'te Erzurum ve Denizli diye bir şeyler çıkmıştı dedemle ilgili, onu soracağım.
Yönetici: Bugün nasıl geldin, herhangi bir ihtiyacın varmı?
İR: Enerjim oldukça iyi ama tam uyanamadım.
SD: Bizimkilerin Musul’dan geldiğini hatırlamıştım. Uzun zamandır düşünmemiştim bunları. Bu gün düşünceli geldim.
M.: Giderken biraz karmaşıktım ama bugün en azından buraya geleceğim için iyiydim. Şimdi iyiyim.
E.: Ben daha iyiyim, dalgınlığım azaldı.
HC: Hep meraklı bir çocuktum, eski fotoğraflara falan bakardım hep öğrenmek isterdim aileme sorardım anlatırlardı ama onlar da hatırlamazdı ben de hatırlamakta zorluk çekiyorum. Sanki bugün biraz üzgün geldim buraya bu hafta benim için zor. Dün bir sınıf arkadaşımızı desteklemek için buradaydık arkadaşımıza kanser tanısı kondu, ona sürpriz olsun diye. Ben katıldığımda ağlayacağımı zannediyordum ama ağlamadım. Hatta güldüm destek oldum, sanki orada onu desteklemek bana iyi geldi, bunu yapabilmek bana iyi geldi.
Yönetici: Salonun rolünü değiştiriyorum, bugün artık bu salon psikodrama grubumuzun çalışma salonu. Şimdi burada arkadaşınla bir karşılaşma yapmak ister misin
(Önüne sandalyeye koydu, yardımcı yönetici arkadaşı rolüne geçti)
HC: Merhaba C. ben biraz konuşmakta becerikli değilimdir. Ama senin iyileşeceğini, iyileşip geri geleceğini biliyorum. Ben seninle çok yakın değildim, çekiniyordum, etrafın çok doluydu, çok yakın arkadaşların vardı, sanki sana yaklaşma gibi hissettim. Ama dün burada bir aile gibiydik, gerçekten sana sarılabildim, hatta sen çadırları alıp gelin Fethiye'ye dedim. Yönetici eşledi: Çok hoşuma gitti biliyorum iyileşip geleceksin.
HC’ nin eşlemeden sonra gözleri doldu, en son C ile sarıldılar.
İR: Haritada aile geçmişimi yazarken tekrar düşünme fırsatım oldu, anneannem her seferinde güçlü, kararları veren ve kimse desteklemeden güzel kararlar alan biriydi. Onunlaydım, mutlu oldum, bunları hatırladım. Bugün enerjik kalktım ve iyi geldim.
Yönetici bazılarınızın ben şunu yapmak ihtiyacındayım dediklerini duydum. Kimlerdi? 
B.C.: Geçen hafta soy ağacını konuştuk, bugün kendime bakmak istiyorum.
A: Benim de böyle bir ihtiyacım var ama bu hafta çalışmak istemiyorum.
BU: Şu yüklerimi çalışabilirim.
Yönetici: BU ve B.C., madem A vazgeçti, ikiniz için grup oylaması yapalım. Kendi aranızda da karar verebilirsiniz.
BU: B.C’ ye önce sen bak ben yükleri biraz daha taşıyabilirim.
Protogonist oyunu
Yönetici ve BC ayağa kalktılar ve birlikte mekânda yürümeye başladılar.
Y: Anlat bakalım B.C neye bakmak istiyorsun. Şu anda duyguların neler?
B.C: Bir yerde okumuştum “Herkes kendi hayatını kahramanıdır” diye. Ben de görmek istiyorum, ben nasıl bir kahramanım.
Yönetici: Nereden başlamak istiyorsun? Biraz yürüyelim, düşün, biraz dur şimdi gözlerini kapat ve nerede olduğunu söyle. Hisset bu kahraman yaşamın neresinden başlasın? Bu kahramanın bir sahnesini seç ve oluştur.
B.C: Bu tek kişilik bir sahne olsun, doğduğum günden başlamak istiyorum.
Yönetici: Sahneyi oluşturalım, evet o günü göster bize.
B.C (salonun grubun dışında çıkış kapısına yakın boş olan köşeyi seçti.) Ben bizim ailede ilk erkek torunum. Herkes çok sevinmiş. Peki sahnende kimler ve neler var seçebilir ve yerleştirebilirsin.
BU' yu seçerek rol değiştirip eşledi “Bu benim doğduğum günkü bebek B.C.” Baba olarak A ı, anne olarak İM i ve  C’ yi babaanne olarak seçti. Onları kendisi (bebek )ortada anne sağ omuzuna yakın, babaanne hemen arkasında ve baba sol omuza yakın ayakta kendisi sandalyede ve ortalarında olarak dizdi. Baba, babaanne ve anneyle rol değiştirerek duruşlarını gösterdi. Babaanne bebeğin omuzlarını tutmuş, anne yanda sadece yukarıdan bakıyor ve baba bebeğe çok yakın olarak gösterdi. Babasının o sırada kahvede olduğunu hatırlayıp onu diğer köşedeki kahveye götürdü.
Bir de ulak var demiştim, hani böyle kadınlar olur ya haberci diye açıklayarak. Onun için İR i seçti.  Bebek B.C. olarak kendi rolüne sandalyeye geçti. (Burada yönetici olarak onun annesinden doğuşunu hissetmesini istedim ve bir örtü alarak “şimdi henüz annenin karnındasın” yaklaştın, biraz sonra dünyaya doğacaksın, hisset” örtüye örttüm, “şimdi doğuyorsun”, doğur anneyi biraz inlettim. Babaanne hemen bağırdı “komşular Koşun, koşun oğlumuz oldu”. Haberci kadın kahveye gidip babayı çağırdı. Haberci (İR): Koş adam bir oğlun oldu. 
Bebek (B.C) yeni doğan gibi ağlıyor, kadınlar seviniyor. (B.C kahveden gelen baba baba rolünde A ile rol değiştirdi ve babası olarak oğlunun doğumunu haber aldığında (iç ses): Bakalım bu oğlan acaba başıma ne işler açacak diyerek annesine (BC’ nin babaannesi) seslendi: Anne bu oğlan bizim ilk erkek çocuğumuz ona öyle isimler koyalım ki Muhammed, B., Emin, Celal, Ahmet ve C. olsun, tüm soyumuzu hatırlatsın, başımıza iş açmasın.  B.C tekrar yeni doğan yerine geçti, sahne tekrarlandı. 
Babaanneyle baba konuşuyor, yönetici Bebek B.C’ ye: Bebeksin, şimdi doğdun. Nasılsın burada nasıl hissediyorsun?
Bebek B.C: Annem ve babaannem iyi hissettiriyor, iyi hissediyorum ama babamdan korkuyorum (O sırada anne (İM) çocuğuyla herhangi bir teması olmadan sadece ayakta durmuş ona bakıyordu. Babaanne, bebeği kucağında turmuş, oğluyla konuşuyor)
Rol değiştirildi, BU bebek oldu ve B.C ile ayna çalışması yapıldı.
Yönetici: Bir de dışardan bakalım, buradan nasıl görünüyor orası?  Buradan şu anda ne görüyorsun? Neler oluyor? Nasıl hissediyorsun? B.C tekrar role girmek istedi.
Yönetici eşledi: Ben hiçbir şeyden habersizim, benim hakkımda olduğunu hissettiğim bazı sesler var.
B.C eşlemeyi kabul ederek: Benim hiçbir şeyden haberim yok, benim hakkımda bir sürü şey söylüyorlar. Bana ilgi duyduklarını hissediyorum o kadar.
Tekrar ayna yaptırdım ve: Bak bakalım buradan bu aile nasıl görünüyor. Orada yeni doğmuş bir bebek var. B.C: Hepsi çok mutlular sadece ben farklıyım. Yardımcı yönetici eşledi: Ben mutlu değilim çünkü… 
B.C: Değilim çünkü benim dışımda benim için bir sürü planlar var. 
Yönetici: Yaşam yolunda tekrar yürümeye başladık. Planları görmek istediğin, babanla karşılaşmak istediğin bir yer olursa durabiliriz. 
B.C.: Ben babamla konuşamam, 2015'ten beri konuşmadık    
Yönetici: İtersen şimdi burada konuşabilirsin.
BC: Konuşur muyum bilmiyorum ama gelsin bakalım.
Y: İstersen sandalyeyi ters çevir, arakası sana dönük otursun.
Bir sandalye daha alarak B.C ile babasını üçgenleştirecek şekilde koydum ve buraya bir şahit oturtmasını söyledim(Bergama kongresinde İtalyan bir psikoterapist güçlü olumsuz duyguların ifade edilebilmesi için olan biteni gören ve duyan bir şahit’in varlığının protagoniste çok iyi geldiğini söyleyerek böyle bir çalışma yaptırmıştı),. B.C. şahit için İR i(doğumunu babasına haber veren ulaktı aynı zamanda)’i ve sandalyede arkası dönük oturan babası olarak A’yı seçti ve hemen konuşmaya başladı.
B.C babası(A)’na: Baba ben senden vazgeçtim, kırgınım, seninle hiç konuşamadım, konuşmak istediğimde boğazım düğümleniyor 
Yönetici: Boğazındaki düğüm için birini seç
B.C: O düğüm babaannem(C) olsun, 
Rol değiştirdi ve Boğazdaki düğüm (BC): Çok üzgündüm babanla küs olarak evden gitmiştin, beni dinlemedin.
Sahne tekrarlandı, Yönetici BC’ yi eşledi: Babaannem senin kaybın bana çok ağır geldi. 
B.C. Onaylayarak: Babaanne sen gittikten sonra canım yanıyor ama senin gördüğün büyük kavgalar yok artık, uzak kalıyorum, uzak duruyorum uzak kaldıkça ben rahat ediyorum. Sen varken çok büyük kavgalarımız oldu Peder beyle. Sen böyle gittin. Çok üzüldün. Babaanne bak seni kalbimde taşıyorum seni kalbimin içinde yaşatıyorum. Gözyaşlarım akıyor şu anda (ağlamaya başladı), bu içime dert oldu, aslında sen de bana küsmüştün, bak yüksek lisans yapıyorum, öğrenciyim, senin ismini hep yaşatacağım 
Yönetici: B.C. istersen şimdi babaannenle konuşabilirsin.                                                                                                        B.C babaanne (C)’ ye: Bir taraftan kendim olmak, bir taraftan senin torunun olmak zor geliyor babaannem. Babaannesinin elini öptü sarıldı ve onu yolcu etti. 
Yönetici: Birlikte ilerledik. Yedi yaşının olduğu yere ulaştığımızda duraladı ve “7 yaşındayım, babamın yokluğunu gördüm, vardı ama yoktu babam, ama burada durmayalım”. 14.cü yaşına doğru ilerleyince burada duralım burada konuşmak istiyorum. 
Yönetici: Peki konuşalım, kiminle? B.C. kendisinin 14 yaşındaki haliyle konuşmak istedi. Gruptan 14 yaşı için HC' yi seçti ve ona: B.C sen daha çok gençsin” “yaşa artık, yaşa” dedi.  
Rol değiştirildi, yetişkin B.C (HC) oldu ve tüm grup (Koro) 14 yaşındaki B.C(BC)' ye seslendi “daha çok gençsin, yaşa, daha çok gençsin. Tekrar rol değiştirdiler ve sahne tekrarlandı. Koro yöneticinin mırıldanmasıyla Cem Karaca'nın söylediği “Daha sen çok gençsin yavrum, hayat neşe, hüzün dolu, mutlu günler vadediyor sana yıllar ömür boyu” şarkısını söylediler.
Burada tamamlamak ister mi diye sordum hayır dedi, nasıl tamamlamak istediğini sordum.
Annesiyle konuşmak istedi.
BC annesi(İM)’ne: “Biliyorum annem üzgünsün ama böyle gerekiyor, sizden kopmalıyım, çünkü ben sizin isteğiniz kişi olmak istemiyorum. 
BC: Babam’ la konuşmuyorum, konuşamıyorum. Yönetici olarak grubu çağırdım, sır kuyusu yaptırarak B.C. den babasına buradan seslenebileceğini   ona söyleyemeyeceklerini bu kuyuya anlatabileceğini söyledim.  
Yönetici: B.C. şimdi bu kuyuya anlat babana söyleyemediklerini.  B.C: Yine de söyleyemiyorum. 
Yönetici grubu çağırdı ve sır kuyusu (GRUBA)na “anlat bana” “anlat bana” diye tekrarlattı.
B.C: Ah baba, umarım mutlu olursun, cennet vardır elbet ve ettiğin onca duan seni cennete götürür. Bana bunca acı çektirdin. Sen orada varsan ben yokum baba. Hiçbir toprak, hiçbir zenginliğin-vaadin, bana seni getirmeyecek, beni de sana getirmeyecek. arabalar, bunları istemiyorum. Ben kendi hazinemi yaratırım. Baba ne kadar dönersin desende dönmeyeceğim. Ben kendi yoluma devam etmek istiyorum. 
Yönetici eşledi: Bütün bunları söylesem dinler misin bilmiyorum, Bak burada söylüyorum sana. Bir gün konuşacağız 
B.C. Onaylayarak: O gün gelince konuşacağız, o gün sen beni kabul edeceksin. Umarım o zamana kadar ölmezsin.
Yönetici: B.C. şu anda buradasın ve baban da burada psikodrama sahnesinde istersen birkaç yıl geçsin ve babanla istediğin yerde karşılaşarak konuşabilirsin(artı gerçeklik) nerede karşılaşmak istersin. (Birlikte yürüdük etrafımızda döndük ve birkaç yıl geçti dedim) Neredesin? 
B.C.: Bir bahçede babam, tarladaymış, tesadüfen karşılaşıyorum, bunu bilsin ama, onun için gelmedim,
Yönetici: Kaç yaşındasın? B.C.: 27 yaşındayım, 
Baba(A): Evlat hoş geldin. 
B.C. Ben senin için gelmedim, ben kendi hayatımın tanrısıyım, sana olanları, yaşadıklarımı anlatmaya geldim. “Sen kendini yaşatmak için beni yaptın, ben kendim olmak için uğraştım, ben B.C’yim, isimlerimi bir arada kullanıyorum, uzun süre savaştım ama ben kendim olmayı seçtim ben o isimlerden sadece “B.” yi kullandım, Sana tek sorum şu “Değdi mi baba?”
Rol değiştirildi. Baba (B.C): Değmedi, değmedi. Rahatladın mı, sen kendini kandırıyorsun
Sahne tekrarlandı
B.C: Bir gün senin cenazene geleceğim, “umarım cennettesindir” diye şarkı söyleyeceğim.
Yönetici: Baban istediğin gibi biri olsaydı sana ne söylerdi?
B..: Ben kendimle kendim konuşurum. (Boş sandalye):“Sana iki öğüt vereceğim BC, istediğin kadar mutlu ol,  ben buradayım düşmeni beklemiyorum, düşersen yine aynı yerde, yine yanındayım, iyi insan ol inancının esiri değil
Koro yaptırdım ve “Ben senin düşmeni beklemiyorum her zaman yanındayım düşersen yine yanındayım.”
Yönetici olarak sahneyi boşalttırdım ve şimdi istediğin gibi atalarını, aileni düzenle(heykel) yap ve bugün burada çalışmayı tamamlayalım dedim.
Bütün aile üyelerini, annesini, babaannesini, babasını, dedesini, büyük dedesinin hepsinin yüzlerini duvara döndürttü kendisi onların arkasına geçti. Aslında onu anlayan ve kendisinin de sevdiği bir amcası da olduğunu söyleyerek S.M’ yi seçip yüzü kendisine bakacak şekilde ailesinin yakınına koydu ve ona “Sen benim yanımdasın, sen de ben de babasız büyüdük” dedi. Biraz sorumsuz, vurdumduymaz olsa da çok sevdiği 3 yaş küçük bir erkek kardeşi olduğunu söyleyerek BN’ yi seçip onu da kendisine yüzü dönük olarak yerleştirdi. (BN daha önce insanları kandıran dedesiyle ilgili oyun oynayan üye) Emin dedesi olarak Haberci kadın olan İR’ i seçti ve babaannesinin yanına koyarak “Babaannemi sana emanet ediyorum” dedi.
Yönetici eşledi: Amcam ve kardeşim, siz hariç hepinize kırgınım. 
B.C eşlemeyi kabul etmedi ve : Hayır onların çoğu çoktan öte dünyaya gittiler, Yönetici: Bir mesaj verseydin buradan ne söylerdin.
B.C : Kavmim bende sizin gibiyim, kendi atalarım gibi kendi hayatımın tanrısıyım
Yönetici: Onlara varoluşun için bir şey söylemek ister misin?
B.C: Doğru siz olmasaydınız ben dünyaya gelmeyecektim.
Yönetici eşledi: Anne beni sen doğurdun, teşekkür ederim. Onaylayarak tekrarladı.
B.C.: Peder sen biyolojik olarak benim babamsın, evimde de kalabilirsin sorun yok. 
Y: Şimdi “kavmin” dekiler sana bakabilirler mi? BC: Hayır istemiyorum.
Yönetici: Peki bak bakalım bu heykelde görmek istediğin, değiştirmek istediğin başka bir şey var mı B.C: Hayır yok, teşekkür ediyorum.
Paylaşımlar:
B.C.: Ben bu oyunumu mizah yoluyla anlatacaktım, ama böyle anlattım, gülmek falan, güldürmek istedim ama böyle gitmedi, oyun boyu sizi düşündüm, çok teşekkür ediyorum zor rolleriniz için.
A: Baba rolündeydim, yalnızlığı ve çocuğumun bana öfkesini hissettim, ben de ona öfkeliydim, sorumluluklarım vardı, çoktu, koca aşirete bakıyordum, benden sonra birinin bunu yönetmesi gerekiyordu, birini yetiştirmem lazımdı, kendim o iktidardan güçlü göstermeliydim. Kontrolü kaybetmemem lazımdı ama her zaman aklım oğlumdaydı. Ama ona bunu gösteremedim. Diğer yandan kendi yolumda başarıya ulaşmıştım, işlerim iyiydi zengin olmuştum, çocuğum ilk doğduğu zaman 3 tane isim verdim ondan beklentim çok yüksekti.
İR: Doğumu haber veren ulaktım, iyiydim, iyi geldi bu bana. Emin dedeydim bir de, burada, bu dünyada pek bir vaktim yoktu, ama adım anıldı. Bu da bana iyi geldi, babaannesini bana emanet etmesi de iyi geldi. 
BN: Sevilen kardeş rolündeydim çok iyiydim ağabeyimi çok seviyordum İyi ki vardı. 
C: Ben babaannendim, babanla barışmadın diye sana küs gitmiştim, bir de boğazındaki düğüm olmak bana pek iyi hissettirmedi ama seninle konuşunca biraz hafifledi. 
BU: Ben bebek B.C’ydim ve beş ad konacaktı, üç koydular, beklentiler yüksekti. O beklentileri gerçekleştiremezsem diye babam şüpheyle yaklaşıyordu, kuşkulu bakıyordu. 
HC: 14 yaşındaki halim, sanki 7 yaşında prova yapıp 15 yaşında karar vermiş gibiydim, babamla karşılaşacak cesaretimi toplayıp başımı çevirip bakacak olgunluğu yaşıyorum şu anda.
İM: Anneydim, biri çocuğum biri eşimdi, ben taraf olamadım. Hep arada kaldım yoruldum, oğlum 15 yaşında evden gitti. Oğlumu beklerken çok ağlıyordum, yanımda olsa diye babasıyla tartışıyordum.
SE: Ben de amcan olarak seni kendim gibi hissettim, seni anlıyorum, seni seviyorum.
Rollerinden çıkartıldılar. 
Özdeşim paylaşımları 
HC: Ben kendime çok benzettim Babam beni duymamış. Annem duymamış ama o yükler bende de vardı benim gibiydi Sanki çok çok denk geldi. 
BU: benim için daha çok benim gibi daha çok gidecek yolum vardı, eşim ve eşimle kendi ailem arasında uyumlu olmayla ilgili de böyle şeyler yaşadığımı söyleyebilirim
SD: Bende annemi üzgün de olsa görünce iyi hissettim.
B.C: 3 ismimin hakkını vermek için bayağı uğraştım, 15 yaşlarında bir karşı çıkma mücadelesi verdim, uyumlu olmakla asi olmak arasındaydım. 
C: Ben de babamın beklentileri çok yüksektir Benimde buradan bir paylaşımım oldu.
İR: Benim hayatımda da bir baskı mücadelesi var anneannem gibi ben de hep ilk adım atan kişiyim.
Yardımcı yönetici: Benim de annem abimi doğurduğunda çok sevinmiş, babamın abimden beklentisi yüksekti, ben de bunlarla büyüdüm. Bu bize bir çok çatışmayı içeren pahalıya mal oldu 4 Kardeş benim evimde bir araya geldik, çok etkilendim.
BN: Benim de kardeşimle ilişkim çok iyidir, onu hatırladım.
S.M: Ben empatik davrandığım zaman etraftan zayıflık gibi algılanıyor. Ben insanları anlıyorum, ne yapabilirim.
Sonlandırma ve kapanış
Grup ayağa kalktı yürüdük, nefes alıp verme ve birlikte “daha gidecek çok yolun var Yarim” şarkısını söylediler. Sır kuyusu yapıldı, BU ümit, İR karışık ve İdare eder, A Mutlu dostluk, S.M hissediyorum, BN sıkıntılar, M  sıkıntı, biraz da neşe, HC: Duygusallık ve cesaret, C olumlu duygular, B.C mutsuzluğu bırak, İM enerjik olmak, Diğerleri de Aile bağı cesaretli olmak kelimelerini ceplerine koydular 
Grup tamamlandı.
……………………………………………………………………………………
Süreç özeti ve analiz
1. Geçmişin Hatırlanması ve Oyunlar:
Grup, geçmiş deneyimlerini hatırladı ve duygusal deneyimlerini ifade etmeye başladılar. Aile tarihlerine dair duyguların ortaya çıkarak, aile geçmişleriyle ilgili duygusal ve düşünsel derinliklere inerek, aile tarihlerindeki bilgi ve duyguların nasıl etkilediğini paylaştılar. Böylece geçmiş ve kimlik arasındaki bağlantılarını ve geçmişlerinin kimlikleri üzerindeki etkisini ve kimliklerini şekillendiren faktörleri fark etmeye başladılar.
Kimliklerinin kökenleri ve nasıl şekillendiği hakkında derinlemesine düşündüler.
Katılımcılar, kişisel hikayelerini ve aile bağlarını da paylaşarak duygusal derinliğe inip aile üyeleriyle olan ilişkilerini ve duygusal bağlarını konuştular
2.Duygusal İfade ve İçsel Çatışmaların İfade Edilmesi:
Grup üyeleri, duygusal ifade ve içsel mücadelelerle yüzleşme süreci ile içsel çatışmalarını ve duygusal zorluklarını açığa çıkarırken birbirlerine destek oldular. Özellikle babayla ilgili duygusal konular baba-oğul ilişkileri ve baba figürüyle ilişkili duygusal yüklerin ve çatışmalar ele alınarak,  içsel barış ve kabul sürecine girerek geçmişleriyle ve aileleriyle uyum sağlamaya çalıştılar.
3. Kendi kimliklerini kabul etme ve içsel huzur arayışı süreci.
Grup üyeleri, kişisel ve ailesel bağımsızlık arayışı içinde kendi yollarını bulmaya çalışarak,aile bağlarından ayrılarak kendi kimliklerini oluşturma sürecini B.C. nin oyunu ile deneyimleyerek paylaştılar.
4. Gelecek hakkında umutsuzluk ve umut ifadeleri, geçmişin, aile bağlarıyla olan ilişkileri etkilediğini ve geleceğe dair umutlarını ve endişelerin ifade ederek, sürecin sonunda deneyimlerini ve duygusal yolculuklarını paylaşarak teşekkür ettiler.
Grup üyeleri, sürecin kişisel ve duygusal gelişimlerine katkılarını yansıtır ve birbirlerine desteğe devam ederler.

Grupla Psikodramanın temel amaçlarından birinin, bireylerin kendilerini ve ilişkilerini daha derinlemesine anlamalarına yardımcı olarak, duygusal iyileşme sürecine katkıda bulunmak olduğu göz önüne alındığında, bugünkü süreçte de görülebileceği gibi, psikodrama yöntemiyle çalışmanın duygusal ve içsel derinliğe inebilmeyi, üyelerin geçmişleriyle, aile bağlarıyla ve kimlikleriyle olan ilişkilerini keşfetmelerine ve kendi yollarında özerkleşip ayrışarak yol alabilmelerine katkı sağladığı söylenebilir.



10. OTURUM
Katılmayanlar:
Katılanlar: (A), (BN), (BU), (C), (E), (HC), (İM), (İR), (DE), (M), (BC), (Nİ), (SD) ve (SM) 14 kişinin katılımıyla başladı. DU devam sorunu nedeniyle gruptan ayrıldı.
Duygu bu oturumdan itibaren 10. Oturuma da gelmediği için süpervizörümünde önerisiyle gruptan çıkartıldı. Kendisiyle yaptığım telefon görüşmesinde eski erkek arkadaşıyla karşılaştığını, yeni bazı şeyler nedeniyle devam sorunu yaşadığını, ancak gruptan çok yararlandığını belirterek her şey için gruba ve bana çok teşekkür ettiğini söyledi. Sonrasında yine teşekkürlerini yazdığı bir mesaj gönderdi

Önceki çalışmadan kalanlar ve bugünkü ihtiyaçların paylaşımı
Yönetici Herkes hoş geldi, nasılsınız? Önce Burak Can'a sormak isterim nasılsın? Sizler de bu hafta nasıl geldiniz, Neye ihtiyacınız var, geçen haftaki oyundan rollerden paylaşmak istedikleriniz var mı? 
B.C: Ben o oyundan sonra kendim farkında olmasam da hastalanmışım. Hatta okulda düşüp bayıldım. Gerçi ergenliğimde de birkaç kere çok açken olmuştu ama sonraları olmamıştı. Eve gittiğimde geçen hafta kendime şaşıp kaldım ben onları nasıl söyledim, nasıl oynadım diye. Normalde pek bir şeyimi anlatmam biliyorsunuz.
Yönetici: geçmiş olsun B.C bugün nasılsın?
B.C: Yok yok bayağı iyiyim, bakalım bugün neler olacak grupta merak ediyorum.
C: Ben babaanneydim çok etkilenmiştim ama çalışmadan çıktığım zaman bitiyor. Ben bir de boğazındaki düğümdüm. Bu beni biraz rahatsız etti, normal hayatımda bunu yapmak bana çok zor gelir. Konuşmasına engel olmak istemeden engel oldum, herhalde. Normal yaşamımda da belki ben böyle şeyler yapıyor muyum diye düşünmüştüm. Sonra belki de bana yapılıyordur diye şu anda aklıma geldi. Her neyse aslında atalarımıza yolculuk olan Türkiye harita çalışmasından da çok etkilenmiştim ama orada bitiyor, gruptan sonra oynadıklarımızı sanki unutuyorum hatırlayamıyorum.
SD: Ben biraz durgunum ama iyiyim. 
A: Ben iyiyim, gıcık bir karakterde rol almıştım, o rol biraz kaldı sanki. C. senin yaptığını yapsam iyi olacak. Hatta B.C. yle aramda sanki bir mesafe girmiş gibi hissettim. Babası rolünden dolayı. B.C’ nin büyük babası falan gibi. Bu güçlü kişiler negatif olunca gücüde negatif kullanabiliyorlar, böyle hissetmiştim.
HC: Ben B.C’nin 14 yaşındaki haliydim, aynı ben gibiydim, bana da uydu. Aslında güç kaynağı olarak onunki gibi bir babaannem yok ama biraz kendimdeki gücü hissettim oyundan sonra. Lisede çok başarılıydım, kendi lise halimi, onları hatırladım. Bugün bir şeyler ama neye ihtiyacım var bilemiyorum.  
BU: Ben de BC’nin bebek haliydim, biraz tedirgindim. Çok ses vardı etrafımda. Bu duygu benimde bu günlerde hissettiğim bir duygu.
İR: Babaannenin sevgisini hissettim, bu bana iyi geldi. B.C. böyle bir şey paylaşmadığı halde oyundan bende kalan babanın oğlunu en kıymetlisi olarak değerlendirmesiydi. Halbuki düşündüm de sanki bu benim kendi hayatımda ihtiyacım olan bir şey gibi. 
S.M: B.C’nin iyi roldeki “empatik” amcasıydım, gerçek yaşamımda da benim “gönlümün” fazla olduğunu söylerler, bu rolde olmak iyi hissettirdi.
BN: Dalgalara karşı çıkacağına sörf yapmak iyi geliyor, bende karşı çıkamıyorsam üstünde kalıp sörf yapmayı öğrenirim.
M: Biraz stresliyim ama hazırım, genelde de stresliyimdir, bugün psikodramaya hazırım 
A: Belirsizlik içindeyim ve stresliyim, sabah iyiyim, proje yaparken ve buraya gelirken strese giriyorum. Buraya gelirken de acaba ne söyleyeceğim diye biraz stresli oluyorum.
Yönetici: Bugün çalışmaya kimlerin ihtiyacı var? A çalışmak istedi, başka aday çıkmadı.
Protogonist oyunu(A’nın Rüya çalışması)
Yönetici ve A birlikte ayağa kalktılar ve yönetici: Ne çalışmak istiyorsun, neye ihtiyacın var? Nerede ne zaman nasıl bir duygu paylaşmak, çalışmak istediğini sordum. Yürümeye devam ettik. 
A: Aslında hatırlıyorum 2021 yılı Kasım ayında zorlandığım, tutunamadığım şeyler oldu, tutunmak istedim ama tutunamadım. Yaz döneminde ben ve ilk ev arkadaşımla 8 ay yaşadığım İstanbul'da ilk kaldığım evden ayrıldım. O süreçte okulu ve çevreyi biraz daha tanımış oldum. Bu dönemdi bahsetmek istediğim.
Yönetici: Bu dönemde çalışmak istediğin tutunamadım dediğin şeylerden bahset? 
A: Aslında çok belirgin bir şey yok ama şu andaki yeni ev arkadaşım evdeki vazo gibi. Hiçbir şey yapmıyor. Okula da gitmiyor. Bunlar benim sürekli zihnimde duruyor hatta rüyama geliyorlar.
Yönetici: Tamam rüyana bakalım o zaman. A rüyasını kısaca anlattı.  “O evde sandalyesinde otururken iki kişi yan yana biraz uzakta oturuyorlar, onlara da uzak bir başka sandalyede biri uyuyor, daha da uzakta bir köşede dört beş, diğer köşede de birkaç kişi bir şeyler konuşuyorlar”).
Yönetici: Uyuduğun, bu rüyayı gördüğün yeri oluşturalım. (Rüya sahnesi için, Kendisine bir sandalye koydu odada bir televizyon ve bir de sehpa vardı.) Salondaki ışıkların yarısını kapattım ve sandalyeye oturup o günü ve uyumadan önce neler düşündüğünü hatırlamasını istedim. Pek bir şey hatırlamadı yine yeni ev arkadaşının sürekli uyuduğunu vb bunları hatırlıyorum dedi.
Y: Kapat gözlerini, şimdi uyuyorsun, rüyayı hatırla, şimdi rüyandasın.  Şimdi bize rüyanın geçtiği yeri göster” gözlerini açtırdım ve ışıkları açtım. (Rüyasının gündüz olduğunu söylemişti.)
Yönetici: Şimdi rüyanda yan yana oturanlardan birinin yerine geç ve anlat bu rüyada ne yapıyorsun? A ile nasıl bir bağın var? A “Buraya birilerini seçebilir miyim?” diye sordu. Ben “hala rüyada olduğunu, seçebileceğini” söyledim.
Yan yana duran birinci kişi için M’yi, ikinci kişi olarak E’yi ve uyuyan için Nİ’ yi seçti, oturuşlarını gösterdi. Sırasıyla rol değiştirdi.
    1. Kişi rolünde “ben A’nın eski ev arkadaşıyım pek normal biri değilim. Benim yaptıklarım onun midesini bulandırır.” 
    2. Kişi rolünde “Ben A’nın rüyasında A’nın huzura kavuşmak için seçtiği kişiyim” 
    3. Kişi için (uzak sandalyede tek başına olan), rol değiştirdi ve “ben A.’nın hep “uyuyan” arkadaşıyım, bu rüyada niye varım bilmiyorum” diyerek kafasını sandalyenin koluna yaslayıp uyudu. 
Tekrar yerine geçti, birlikte kalktık ve rüyada dolaşmaya başladık, birer birer diğerlerinin yanına gitti, sonra rüyasında “şimdi hatırlıyorum hocalarımla da konuşuyordum” dedi. Birlikte grubun diğer üyelerine doğru gittik. Grupta kimi isterse konuştuğu hocası olduğunu söyledim.
İnşaat mühendisliğinde ki hocalarından biri olarak İR ‘e gitti ve rol değiştirerek “A her şey iyi gidiyor, bunları başarabileceksin” dedi, rol değiştirdi, A “Teşekkür ederim hocam”. 
Birkaç kişiye daha uğradı. Buradan tekrar evdeki sahneye döndü, baktı, sonra BN’yi “rüyasındaki kendisinin şimdiki hali olarak” seçip ev sahnesinde yerleştirdi. Tekrar herkese baktı.
Rol değiştirip oturdu ve sağ bacağını sallamaya başladı. Sallanan sağ bacağı için S.M’ yi seçti rol değiştirdi(A) Yönetici sağ bacağa(A): Sen şimdi A’nın rüyasında sürekli sallanan, titreyen bacağısın, ne yapıyorsun? Bu rüyada ne anlatıyorsun ona? 
 Sağ bacak(A): “Tedirginim, yerimde rahat duramıyorum. Etrafta çok değişik insan grupları var.”  S.M A.nın titreyen bacağı olarak sağ tarafında durdu.
Sahne tekrarlandı. 
Yönetici: A değişik insan gruplarından söz ettin bak bakalım onlar kimler? 
Sahne II
Bir sandalyede kendisi ve yanında sağ bacağı olarak S.M’ yi koydu.
Diğer sahneyi bozmadı ve rüyadaki iki kişinin uzağına oturttuğu C, SD, D ile İR’ için Rüyadaki A:(yan konuşma)Şu köşedekiler Arap olmalılar, anlamadığım ve anlamak istemediğim bir dilde konuşuyorlar” Rol değiştirdi ve onlar olarak “Biz burada yabancıyız, biz başka bir dile, sahibiz, sen bizi anlayamazsın” onlara konuşmalar tekrarlandı..
HC, BU, B.C, DE ve İM' i oturttuğu diğer grup içinde rol değişerek: Bizim ilgimiz markalar, arabalar, sen aramıza gelemezsin.  Tekrar yerine geçti. Konuşma tekrarlandı.
Y: Bak bakalım onlar marka sohbetleri yapıyor, diğerleri de bilmediğin ve hoşlanmadığın bir dilde konuşuyorlar, bunlar nasıl şimdi, buradan her şeyi görüyorsun. Ne hissediyorsun?
A. “Tiki, sevmediğim, zengin, havalı kişiler, kafede oturuyorlar, boş konuşuyorlar. Kendimi yabancı hissediyorum, ait değilim ve anlaşılmıyor hissediyorum, hem de anlayamıyorum.”
Yönetici eşledi: Ben sizden farklıyım sizin kültürünüze, buraya ait değilim.
A eşlemeyi onaylayarak: Evet burası İstanbul. Ben hem (Irak) oraya hem de buraya yabancıyım (İran da Tebriz Türk bir ailenin çocuğu ve orada doğup büyümüş ve Tüm aile Farsça bildiği halde burada konuşmak istememiş. Ben Türküm ve Türkçe konuşuyorum demişti). İstanbul'da da böyle hissediyorum.
Rüyayla artık gerçeklik arasında
Yönetici: Burada şu anda rüyandaki kişilerle konuşabilirsin. 
Rüyadaki birinci kişi(M)’ ye: Aslında sen de benim gibisin. Cahil ama huzurlu hissediyorsun” 
Rol değiştirdi, şu andaki A olarak: Hayır ben senin gibi insanları görüp huzursuz oluyorum 
Yardımcı yönetici: Senin gibi kişilerle yeniden karşılaşmaktan korkuyorum. A: Evet korkuyorum.
Yönetici eşledi: Onun için vazo gibi, varlığı yokluğu belli olmayan biriyle ev arkadaşı olmayı seçtim.
A. onaylayarak: “Evet tam böyle oldu, aslında bu kişi benim hiç hoşlanmadığım biri” 
Rüyadaki ikinci kişi olarak seçtiği E ile rol değiştirdi ve “Ben senin için bir liman gibiyim, bana ulaşamadın ama belki kendi limanını oluşturabilirsin”
Yerine geçti ve sahne tekrarlandı.
Yönetici: Oluşturmak istediğin limanı seç.
HC.'yi seçti ve eşledi “Ben senin ulaşmak istediğin limanım, huzurum.
Sahne tekrarlandı Yönetici: Şimdi nasılsın? 
A: Oraya baktığımda huzuru hissediyorum. Aslında limanım var ama oraya bağlanmaktan korkuyorum, tam olarak bu kaygıyı hissediyorum. 
Y. Şimdi ne yapmak istiyorsun?
Kendi rolündeki BN ile rol değiştirip sağ bacağı ile el ele doğada gittiler(Gittikleri yer limanı olan ve huzur hissettiği HC’ nin yanıydı): Tam huzur değil öyle.
Y. Bu sahneye bir bak bakalım sana herhangi başka bir şey hatırlatıyor mu? Bu tam huzur olan bir yer ya da bir anı?
A, biraz düşündü: “Evet benim çocukluğumdaki babaannem ve onun evi, annem ve babam. Mahallemiz, bahçemiz, her yer tanıdıktı ve güvenli bir mahalleydi, orayı hatırladım. Dedem yoktu ama onun varlığını da hatırlıyorum.”
Yönetici: Şu anda neredesin?
A: Odamdayım rüyamdayım.
Yönetici: Birazdan uyanacaksın, şimdi bak bakalım orada oturanlara rüyandaki kişilere (E. ve M.) uyuyup durana(Nİ.), Araplara(C, D, İR.ve SD.) ve kafedekilere(HC. BU.B.C ve İM)
A: Marka konuşanlar gibi olmak istemem ama var olabilirler, Araplara bakınca rahatsız etmeleri birazcık azaldı gibi, M.' ye baktığımda “Acaba ben de kadınlar kızlar falan onun gibi olur muyum, bu beni korkutuyor biraz. Yan odada uyuyan biri zaten dünya umurunda değil. Ne yapalım olabilir”, ileri bakarak (Rüyadaki kendisi (BN.), yanında sağ bacak(S.M.), uzakta huzur bulduğu doğa- liman(HC) ve Tebrizde bahçedeydiler.) “onlar orada kalsınlar, onları orada görmek bana iyi geliyor, orası güzel, İstanbul dışında bir yer.” dedi
Rüyadan uyandırdım
Rüyadan çıkıldı
Dedesini seçmek istedi ve BU 'yu seçerek rol değiştirdi “Ben muhasebe müdürüydüm, yedi çocuğum var, A.’nın babası benim en küçük oğlum, duygusal biriyim ama ona bunu pek göstermedim. 50 yaşında kalp krizi geçirerek vefat ettim. A’ yı torunumu çok severdim. 
Yönetici eşledi: Duygularımı kendi çocuğuma, oğluma gösteremedim.
A onaylayarak rolden “müzik ve müzikle ilgileniyorum şiir yazarım hayır işleri yaparım” kendi yerine geçti ve sahne tekrarlandı.
Yönetici Şimdi deden burada, biraz kendinden bahset ona, 
A: “Dede, ben amcam ve babama benziyorum ama matematikte çok başarılıyım, galiba bu tarafım sana çekmiş. İnsanlara da yardımcı oluyorum, galiba bu huylarımı senden almışım.” 
Yönetici eşledi: Senin duygusallığını da almışım.
A. onaylayarak “Dede, mühendis olmaya çalışıyorum, inşaat mühendisi olacağım, ben de çok duygusalım ve senin gibi ben de gösteremiyorum”
Dede rolünde BU doğaçlama yanıt verdi “Beni çok gururlandırdın, bazı insanlar hayatına girip çıkacaklar, sen nihayet hedefine odaklan, böyle şeyler olur. Senin vaktin var sen bunu yapabilirsin.”
A: “Seni gördüğüm için seninle konuşabildiğim için çok sevindim, aslında sana sarılmak isterim ama ben sarılamıyorum dede” diyerek dedesine teşekkür etti ve kendi huzur bulduğu Tebriz deki mahallesindeki bahçede ona el sallayarak uğurladı. 
.
Rol paylaşımları 
Rüya çalışması olduğu için rüyadaki sembollere rol paylaşımı yaptırılmadı.
A: Aslında rüyamda beni huzursuz eden eski ev arkadaşım gibi olan kuzenlerim var. Şimdi aklıma geldi. Onlar da istediklerini yaparlar, ben de yapmalı mıyım? Sanki kendi gölgemden korkuyorum ama yine de onlar gibi olmak istemiyorum. Bu beni zorluyor, böyle yapmak istemiyorum. Onlar her gün başka biriyle olabiliyorlar zarar verebilecekleri filan hiç umurlarında değil. İstanbul'daki sakin gezmelerimi hatırladım. Bu güzel geldi. Eski ev arkadaşımdan da korkuyordum, benim için sevdiğim birilerine bile sarılmak bu kadar zorken o tanıdığı tanımadığı kadınlara herkese sarılıyor.
Diğer sahnede dedemle konuşmak tekrar Tebriz’de hissettirdi, Bana çok iyi geldi. Teşekkür ederim.
BU: Dede rolünde olmak ve torunumu görmek iyi geldi, onunla gururlandım.
Paylaşım tamamlandı. A. arkadaşlarını rolden çıkardı. 
Yaşantı paylaşımları
BU: A. gibi ben de hiçbir yere kendime ait hissetmiyorum, işime okula bile. Bende dağıldım o rolde. Adana Ankara Trabzon hiçbir yere ait değilim. 
M. ben de A. gibi hissediyorum ait hissetmek konusunda.
Bu gün hangi duygularla buradan ayrıldıkları 
E. ben çok mutlu hissediyorum, gitmek istemiyorum Burada kalmak istiyorum. 
İR. Ben 21 yaşıma gireceğim, gelirken bir şekilde sorgulayarak gelmiştim bugün bana çok iyi geldi, iyi ki gelmişim. 
M. benim baştaki sıkıntılı halim geçti, zaten rol almak istemiştim, iyiyim ama yorgunum.
BN. yorgun gidiyorum ama daha iyiyim.
C. mutlu gidiyorum 
BU dağınıklığımı alıp gidiyorum.
Nİ: ben vazo olarak çevremdeki insanların beni böyle hissettiklerini hissediyorum, Benim için başkasının çabalaması, bana yeterli gelmiyor, yeterli olacak şeyi bugün düşüneceğim.
E: sarılmak istiyorum A’ya (sarıldı). Benim de yakın arkadaşım böyle bir sorun yaşadı değersiz yetersiz hissettim, sonra ben de onu aradım, çağırdım konuştum ve öyle düzelebildim.
C: Ben de yabancı öğrenciydim, yurt, yemek hepsi bana zor geldi Araplardan biriydim ama normalde de yaşantımda da öyleydi bunu hatırladım 
Yönetici: Belki seni huzursuz eden, zorlayan budur.
HC: sakinlik, huzur götürüyorum.
Yönetici olarak bir şarkı hatırladım sadece müziğini ve birkaç kelimesini(QE SERA SERA) 
Telefondan açtılar ve şarkıyı dinleyerek ve grupça birlikte söyleyerek (Anne Ben ne olacağım, kimbilir…)” tamamladık 
…………………………………………………………………………………………………..
Süreç Analizi
Önceki Çalışmadan Kalanlar ve Bugünkü İhtiyaçların Paylaşımı:
Katılımcıların nasıl geldikleri ve ihtiyaçları soruldu, geçen haftaki oyun deneyimlerini ve bugünkü duygusal durumlarını paylaştılar, oyundan kalan duygusal izlenimlerini aktardılar, rolleriyle ilgili duygusal bağlantılar kurduklarını ve bu deneyimlerin günlük yaşamlarına nasıl yansıdığını, oyundaki rolleri ve deneyimleri üzerinden içsel problemlerini ifade ettiler. Engelleri ve zorlanmaları paylaşarak destek arayışına girdiler.
Rüya Çalışması ve Duygusal Deneyimlerin İncelenmesi: Rüya çalışmasıyla katılımcıların duygusal derinliklerine inmeye ve içsel simgeleri yorumlayarak katılımcıların duygusal ihtiyaçları anlaşılmaya çalışıldı. Rüya çalışması sonrası paylaşımında A’nın diğer genç erkeklerin yaptığı gibi birileriyle gezip tozmak, beraber olma ihtiyacını fark etmesi ama etik ikilem hissettiğini paylaşması önemliydi. İçsel çatışmaları ve duygusal zorluklarını ortaya koyabildi. Burada hissettiği yabancılık, anlaşılamama ve anlayamama duygularıyla yüzleşebildi. Duygusal bağlantılar kurdu. Duygusal boşluklarını ve içsel arayışlarını ifade ederek, kimlikleri ve yaşamlarıyla ilgili belirsizlikler ve endişelerini dile getirdi. Bu bağlamda rol paylaşımı yapılamasa da tüm üyeler için çok önemli bir oyun olduğunu düşünüyorum. Grubun destek olma ve destek alma ve duygusal iyileşme sürecine girme istekleri görüldü. Birbirlerine destek olma ve duygusal rahatlama için farkındalık yaratma çabaları gösterdiler.
Üyeler, günün sonunda duygusal deneyimleri ve iyileşme sürecini değerlendirdiler. Grup dinamikleri ve paylaşılan duygusal bağlar üzerine olumlu bir değerlendirme yapıldı.





11. OTURUM
Katılmayanlar:(D) şehir dışında olduğu, BU Ankara’da olacağı için gelemeyeceğini önceki oturumda bildirmişti. (M) nin de ateşi çıkmış, son anda gelemiyorum diye mesaj gönderdi.
Katılanlar:Grup (A), (BN), (C), (E), (İR), (B.C), (Nİ), (HC), (SD) ve (S.M)' nin katılımı ile başladı. 

Geçen Oturumdan kalanlar ve bugünkü İhtiyaçların İfadesi
İstanbul, okul, trafik gibi konuşmalar oldu, gruba istekli bir kavuşma içindeydiler.
Yönetici Grubu selamlayarak önceki oturumda protogonist olan A’ dan başlayarak geçen haftadan bu güne nasıl olduklarını, neye ihtiyaçları olduğunu sorarak başladı.
A.: “Bu gün bacağımı tutuyorum titremesin, sizin dikkatinizi çekmesin diye” dedi. (Grupta gülüşmeler oldu).  Ona titreme artık diyorum. Birde Ni.'ya şunu söylemek istiyorum, yeni ev arkadaşım artık bir vazo gibi değil (tekrar gülüşmeler), sanki benim oyunum ona yaramış gibi, öbür çabalarım işe yaramamıştı, ama burada bir oyun oynadım ve o hareket etmeye başladı. Geçen hafta onun isteğiyle kahve içmeye gittik ve bir kız benim masama gelip anahtarlığını bıraktı, bende aldım geri verdim. Sonra düşündüm keşke hemen vermeseydim, biraz konuşsaydım diye. Protagonist olduğumda neden bazen gülerek oynamaya çalıştım, o bana tuhaf geldi, bazen oynarken gülümsüyordum.
Yardımcı yöneticiA’yı eşleyerek: Ben sorunlarımı iyi göstermeye mi çalışıyorum.                                   A onaylayarak: Evet bu sefer öyle yaptım galiba.
Yönetici: Bazen değişimi karşı taraftaki değişim gibi görebiliyoruz. Belki de evdeki vazo olarak değil ona bir arkadaş olarak bakmaya başlamış olabilirmisin?
A.: Evet doğru galiba, düşümde onu değiştirerek sanki kendimi değiştirdim. Bugün bir ihtiyacım yok gibi, diyerek iyi olduğunu belirtti ve teşekkür etti.
Roldeki diğerlerine ve o gün gelmeyenlere de nasıl oldukları ve ihtiyaçları soruldu.
SD.: Geçen haftaki oyunda benim kalbim biraz kırıldı öyle gittim sanki.
Nİ. Ben de çabayla ilgili düşünüp durdum.Başkalarının benim için gösterdikler çabaya.
E.: Beni bu oyun çok etkiledi. Örnegin bahçede kan merkezinde gönüllü çalışıyordum ve Arap öğrencilerin daha çok kan vermeye geldiklerini gözlemledim. Türkler ise sadece bakıyorlardı. Araplardan biri Türkçe biliyordu, ona “sen Türkçe konuşuyorsun, bizimle niye konuşmuyorsun?” dedim. O da ben konuşmak istiyorum ama kimse benimle konuşmuyor dedi. Buna üzüldüm. Başka bir gözle bakıyorum artık. Ben de daha çok fark ettim ve onlarla etkileşime girmeye karar verdim. Sonra onlardan biri geldi bana çıkma teklif etti, sanki doğru zamanda ama yanlış biriydi ve kendi oyunumda gözlerimi kaçırmıştım ya onu hatırladım. Buradaki yaşantı tekrar etti. Bunları düşündüm.
HC: ben huzurdum  şimdi de huzurluyum,
İR: Ağır ve zor geçen bir hafta oldu. Dersler arasında falan ağlayıp durdum. Sanırım öyle geçecek. Bugün de ağlayabilir durumdayım. 
C: Geçen hafta rollerde bende kalan bir şey yoktu. İşler güçler var, öyle geçti hafta, ama nedense buraya bir kalp kırıklığı duygusuyla geldim. 
BN: Ben A.ın geçen haftaki oyununda oydum zaten A.ın bugünlerdeki hali olarak uzaktan bakmaya gereksinim duyuyorum, bu da benim kendi hayatıma çok benziyor. Onun gibiyim, oyun sırasında, uzaktan bakmak yerine yerimi değiştirip yeni şeyler görebilirim, bunu fark ettim. Bu benim için önemliydi.
Yönetici (iki hafta önce protogonist olduktan sonraki hafta baygınlık geçiren)B.C’ye oyunuyla yada geçen süreyle ilgili paylaşmak istediği bir şey olup olmadığını, buğün nasıl olduğunu ve paylaşmak istediği bir şey olup olmadığını sordu. 
B.C: Benim problemim şu “Kimse benim derdimi dinlemesin, ben hep başkalarının derdini dinleyeyim”  böyle düşünüyordum. Geçen hafta kendi hayatımı bu kadar anlatma şeyinde değildim, nasıl yapabildim, buna çok şaşırdım. Nasıl oynadım, onları nasıl söyledim, hala anlayamıyorum. Bana kalsaydı artık yapılacak bir şey yok derdim, ama grubun etkisi herhalde, oynadım ve  bir şeylerin değişmesi gerekiyor, onun için oynadım, öyle sanıyorum.
Yönetici: Daha önce E.nın oyununun sonunda “Babamla barışabilirim demiştin” , bununla bir bağı olabilirmi?
B.C: Evet hatırladım, doğru, daha önceki oyunlarda affedebilirim ama barışmam demiş olmalıyım(Oysa daha önceki rolden sonraki yaşantı paylaşımında “babamla barışabilirim” demişti). Bazı rollerde söyledim galiba. Evet ben babamı affedebilirim ama barışabilir miyim bilmiyorum.
SD: Ben harita/ atalar oyununda çalışmıştım ya, ogün Musuldan gelen ve orada “Türk” olduğu için dışlanan anne babamdan önceki köken ailemi görmüştüm. Mutsuzluktan gelmişlerdi, Türkiye de ise “Öztürk” soyadı alıp kabul görmüşlerdi. Neyse hatırlamak, atalarımdan bahsetmek. Bunu oynamak sonrasında bana iyi hissettirdi. Bugün iyi geldim, iyi hissediyorum.  
E: Bu günlerde çok konuşuyorum, başlayınca kendimi tutamıyorum nedense, iyiyim.
Yönetici: Eğer doğru anladıysam, İR, CA. ve BN. oynamak, getirmek istediğiniz bir şeyler var, ama biliyorsunuz vaktimiz sınırlı ve ancak bir oyun çalışabiliriz. 
BN ve CA daha ben kim olsun diye soramadan, İR oynasın dediler.
Protogonist oyunu:
Yönetici olarak İR.i elinden tuttum ayağa kalktık ve “Bugünlerde sürekli ağladığından bahsettin İR.”
İR.: “Evet, ben de kendi kendime B.C ve C gibi hayat devam ediyor desem de artık ağlamadan duramıyorum.”
Yönetici: Kendin ve gözyaşların için birilerini seçerek sahnede konumlandır ve göster bakalım. 
(Kendisi için HC.yi, gözyaşları için SD.yı seçti, gözyaşlarını kendisinin arkasına yerleştirdi ve arkadan iki eliyle kollarını sıkıca tutmasını istedi. Bir de teyzesini seçti ve biraz uzağa yerleştirdi, ben sadece kendisi ve gözyaşlarını seçmesini söylemiştim). 
Kendi rolüne geçti.
Yönetici İR’e: Şimdi burada ne hissediyorsun, ne oluyor? 
İR: Gözyaşlarım arkamda ama beni her yerimden sarıyor.
Yönetici: Rol değiştirtti ve İR gözyaşları olarak kendinin (SD) arkasına geçti ve kollarını sıkıca tuttu).
Yönetici gözyaşlarına: Ne yapıyorsun İR' e?
Gözyaşları (İR): Ben aslında İR’in üzüntüsüyüm, Sanki kollarını baglıyorum, onu sıkıştırıyorum. Bunu ben yapıyorum. Onu sıkıyorum, hareket ettirmesemde ama onu yıkamam, o güçlü.
Yönetici eşledi: Beni görmek istemiyorsun, ihmal ediyorsun, beni böyle görmezsen bana rağmen bir şey yapamazsın, ben de seni sıkarım. İR onayladı.
Rol değiştirildi ve sahne tekrarlandı. 
Yönetici: Şimdi burası nasıl, nasıl hissediyorsun?
İR.: Sanki sıkıştırılmışım, kollarım bağlı hareket edemiyorum. Sürekli bir özgürlük mücadelesi halindeyim.
Yönetici eşledi: Sanki nefes alamıyorum
İR onaylayarak: Üzüntü beni yakıyor, nefes alamıyorum. Kaçamıyorum ondan, kaçamıyorum, güçlü görünüyorum ama ondan kaçamıyorum.
Yönetici: Kaçamıyor musun yoksa kaçmıyor musun?
İR: Evet doğru, kaçmıyorum, yanımda olabilir, evet üzüntüm yanımda olabilir, hatta arkamda da olabilir. Ama beni sıkmasın, benimle gelebilir. 
Yönetici: Peki göster o zaman nasıl yapsın? 
İR (kendi olarak HC' yi koydu) ve üzüntü(Artık gözyaşı değil üzüntü olarak adlandırdığı SD’ nin yerine geçerek) arkadan onu(kendi yerine geçirdiği HC.yi) kollarıyla sıkarak sardı.(Oysa yanında yürüyebileceğini söylemişti). 
Sahne tekrarlandı
Yönetici İR’ e: şimdi gözlerini kapat ve hatırlamaya çalış, Bu sahne sana neyi hatırlatıyor? 
(İR birdenbire ağlamaya başladı) 
Yönetici: Şimdi burada ne oldu İR.? 
İR: Sanki arkamdaki “Ben varım, beni yok sayamazsın, ben varım. Aslında ben senin sığınağınım, seni bırakmayacağım,” diyor
Yönetici olarak eşledim: Senden ayrılamıyorum çünkü sen benim....
İR: (Ağlayarak) sen benim annemsin ama ölsen daha iyi.(Hıçkırarak agladı, ağlamasını bitirmesini bekledim).
Ağlaması durunca yönetici olarak annesiyle konuşabileceğini yada oyunu bitirebileceğimizi söyledim. İR sadece annemi değil, ailemi de görmek istiyorum dedi. Kendini merkeze koydurarak nasıl yapabileceğini kısaca anlatarak aile atomu yapmasını istedim. 
Sahne temizlendi.
Kendinin arkasında kollarını sıkan üzüntü rolündeki SD.yi annesi olarak  biraz uzağına yerleştirdi (kendi yerine HC.yi koyarak), babası olarak E.yi seçti ve salonun çıkış kapısına yakın bir yere koydu. Teyzesini kendi yanına oturttu sonra bir de onu büyüten anneannesini (B.C) seçerek onu da kendisi ile annesi arasında bir yere yerleştirdi. Teyze ve kendisi yan yana anne ve baba birer köşede bir üçgen oluşturdular.
İR.: “Onlarla konuşmak istiyorum”
Yönetici: “Tabiiki konuşabilirsin”
İR.: “Siz benim hayatımda olmasanız da, görmesem de yine de benim hayatımdasınız. toplumun bana söylediği şeyler, benden istedikleri, beni çok üzüyor. İşte “onlar senin annen baban diyorlar.” 
Yönetici: Sana çok kırgınım anne, kızgınım.
İR.onaylayarak ve ağlayarak: Sen bana sadece travma bıraktın, sana çok öfkeliyim.
Yönetici eşledi: Siz beni düşünmediniz, buna rağmen ben büyüdüm.
İR.onaylayarak: “Benim annem teyzem oldu, anneannem de var bize bakmıştı ama (annesine söyleyerek) artık o da senin yanında.” 
Yönetici: Peki istediğin gibi bir anne seç
(İstediği anne olarak BN.'yi seçip yanına oturttu ve “Teyzem de öbür yanıma gelsin” dedi istediği anne ile rol değiştirdi ve “Sen benim evladımsın, senin için yaptıklarım bir lütuf değil, başarmak zorunda değilsin. İyi ki benim kızımsın ben seninle gurur duyuyorum.”
Tekrar kendi rolüne geçti ve babasına dönerek:”Baba sen zaten yoksun, yoktun, zaten babalığı bilmiyorsun ki, nasıl olursun.” dedi.(Bu sahnede teyzeyi yanına alarak anne ve babaya söyleyemediklerini söyleyeblme gücü bulmuş gibiydi.)
Anne ve babasına seslenerek: “Baba hayatıma dahil olmadın ama yine de annemden daha yakındın. Ben şu anda sizin için bir şey yapamam, Bana bir aile, iyi bir aile, bir anne baba borçlusunuz oysa siz beni anne babam olarak sizden sorumlu hissettiriyorsunuz” 
Yönetici eşledi: Benim ailem anneannem ve teyzemdir. Şimdilerde ancak kendimle ilgilenecek gücü buldum.
İR.eşlemeyi onaylayarak: “Anneanne sen benim annem değilsin ama insanlar soruyorlar seni. Seni başkalarına izah edemiyorum.”
Anneanne(İR.) olarak rol değiştirdi ve “Sen benim kızımsın. Sen bana bakma. Ben senin anneannenim. Sana baktım. Yönetici anneanneyi(İR.) eşledi: “Şimdilerde yaşlandım kusuruma bakma, sanki artık benim de artık bakıma ihtiyacım var.” İR. Onayladı.
Sahne tekrarlandı
Yönetici İR.i eşledi: “Ben bunlar için psikodramaya gidiyorum, eğitim alıyorum, kendi içimdeki anneyi inşa ediyorum” İR.onaylayarak: “Evet, evet, kendime teşekkür ediyorum. (Bu sırada birden gözleri doldu ve “benim bir de kız kardeşim var” dedi”. Kardeşi olarak SE. yi seçti, biraz uzağa ama yüzü kendisine dönük olarak yerleştirdi.
Kardeşine  seslendi: Senin çevrende çok fazla insan var ve başka bir yola gittin. Ben bunu yapmadım.
Yönetici eşledi: “Ben zor olanı seçtim”
İR.onaylayarak kendisine(oyunu izlemekte olan kendi olarak seçtiği HC.ye yaklaşarak ellerini tuttu) teşekkür etti ve “Benim çevremde çok fazla insan var onlar başka yollara gittiler, bunu yapmak kolaydı, sen zor olanı seçtin” dedi  ve “Kendime sarılabilir miyim?
Yönetici: “Tabii sarılabilirsin”sarıldılar.
Yönetici: “Anneannen? Sana uzun süre bakmış.”
İR.: Evet doğru, yani sana da teşekkür ediyorum. Evet ben küçüktüm ama kardeşim daha da küçüktü, annem bizi bırakıp gitti, sen bize baktın, Teyzem de çok önemliydi bizim için, biraz teyzemin hakkını yemiş gibi hissediyorum.Teyze sana da her zaman teşekkür ediyorum.
Yönetici: Şimdi sahnene bak bakalım. Konuşmak istedğin biri, yapmak istediğin veya değiştirmek istediğin bir şey varmı?
İR.: Anne, ben seni unuttum sanıyordum(ağladı) ama seni hatırlıyorum, sürekli sen de kendini hatırlatıyorsun. Yerinde kal şimdilik. Orada durabilirsin.
İR.: “Babam, sen de orada kal, ama ben sana biraz yaklaşabilirim. (babasına yaklaştı)Baba sen zaten bilmiyordun babalığı. Baban yoktuki senin, ama en azından sevgini yani beni sevdiğini biliyorum, bunu kendince gösterebildin bir şekilde, bunun için teşekkür ederim.Ama ben senden de, sizden de sorumlu değilim” 
Kardeşine(SE.) dönerek “M. bir yıldır evden gittin senden haber bile alamıyorum.”
Yönetici eşledi:”Kardeşim seni özledim, merak ediyorum.”
İR.onayladı ve “Seni ve seninle beraber büyüdüğüm o günleri, bizi özledim. Biz seninle aynı acıyı yaşadık ama sen de başka bir yol seçtin annem gibi. En azından annemin ve anneannemin yanında ol”  diyerek kardeşini onların yanına getirdi.
Yönetici: Oyunu bitirebiliriz. nasıl bitirmek istersin. 
Kardeşini(SE)de yanına çağırarak, Anneannesi(B.C), teyzesi(C), ideal annesi(BN) ve İR sarıldılar. Bir süre bu şekilde kaldılar. Oyun tamamlandı ve gruba dönüldü.

Rol paylaşımları:
C(Teyze): Ben sana sahip olduğum için çok mutluyum. Her zaman yanındayım ve sana iyi geldiğimin farkındayım. Sen de bana iyi geliyorsun.
SD: Ben anne rolünde biraz kötü hissettim, oyunda “yaşıyorken ölsen daha iyiydi” dedin. Bu bana ağır geldi. Hiçmi iyi bir şeyim yoktu? ben annen olarak seni doğurdum.En son şimdilik orada dur demen biraz daha iyi geldi, ama neyse, o rolde bunu hissettim.
İR: Doğru, varlığımı taşıdın, babam kadar yakın hissetmesem de evet beni sen doğurdun.
Burak(Anneanne): Yaşlıyım, yoruldum, sabrım kalmamıştı o yüzden böyle davranıyorum.
E: Benim baba rolünde başım döndü doğrusu, ben sanki kolay olanı seçmiştim, babasız büyümüştüm. O yüzden babalığı bilmiyordum, ben mutsuzum çocuklarım mutlu olsun öyle demesemde yapabilidim galiba ( Seven ama ne yapacağını nasıl yapacağını bilmeyen ve bu nedenle de uzak durmayı seçmiş bir baba fiğürü, belki İR.in babasına duyduğu yakınlık bu nedenle olabilir.) 
SE.: Ben M. kardeşindim. Niye o kadar uzaktayım anlayamadım ama çekip gitmişim biraz ablamı özlediğimi hissettim, gençtim kafama göre kolay olanı seçmiş gibiyim. Yani ben gidiyorum, sen niye duruyorsun gibi.
BN.: Ben inşa ettiğin anneydim, çok mutlu ve sana destektim, iyi hissettim.
HC.: Ben sen olarak burukdum ama güçlüydüm. Evet zor bir hayatım var, üzüntüm içimdeydi ama gücümü de hissettim. 
Rol paylaşımları tamamlandı ve rolden çıktılar(ayağa kalkıp esneme, yürüyüş ses çıkartma)
Özdeşim /Yaşantı paylaşımları
SD.: İR.anne olarak değil ama SD. olarak, sana ben olarak sarılabilir miyim?(Sarıldılar) 
A.: Ben biraz dışlanmış gibi hissettim, oyunda hiç bir role seçilmedim. Bu dışlanmışlık  benim Türkiye ye geldiğimde havaalanında daha çok hissettiğm duygular, daha fazla üzerinde çalışmalıyım.
HC.: Ben de kaçıyorum birçok şeyden, görmek istemiyorum, biraz sanki M. gibi de hissettim kendimi.
C.: Ben de M. gibiyim, bazen her şeyden kurtuluş olan şey oradan kaçmak oluyor sanıyorum. Ben de biraz böyle yapıyorum. Ama sonra ben gitsemde geri dönmek var ve herşey yerinde duruyor. Bunu fark ettim.
İR.: M. şu anda bulunduğu yerde benden daha çok ta mutlu değil, gitmesi çözüm değil zaten, ben kendimi daha iyi inşa ediyorum.
B.C.: Seni anlıyorum İR., ama benim kendi yolum hep gitmek olmuş, bu benim için daha mı iyi artık bilmyorum. Benim için bu böyle ama düşünecegim.
İR.: Ben de o gidecek güce ulaşınC kendim olarak gideceğim.
SD.: Ben de birkaç oyunda ağlayamama duygusu içersindeydim, sayende ağladım.. 
Nİ.: Bir süredir gruptak anne rollerimle ilgili düşünüyorum. Annemi daha çok.
D. (Yardımcı Yönetici): Benim de eniştem kan davası gibi nedenlerle böyle şeylere bulaştı Ben onları uyarmıştım, beni dinlemediler ve bu olayın üzerine onlarla ilişkimi kestim, 15 yıl konuşmadım ablamla ve onlarla. Sonra ablam hastalandı ve onun son aylarında yanındaydım, kaşıkla yemek yedirdim ama hiçbir zaman da o eski yakınlığı hissedemedim sanki aramızda hissedilen hep camdan bir duvar vardı. Çok geç olmuştu.
E.: Ben de babamla ilgili daha yoğun yaşadım, kendi abiminde destek olmasını isterdim. Onlar daha fazla içlerinde yaşadılar. Benim de kaçmayı düşündüğüm çok zamanlar oldu AnCk gidecek yerim yoktu, bunu anladım, bunun için gitmediğimi anladım. Bu nedenle kalsamda şimdi iyiki kalmışım, güçleniyorum diyorum kendime.
SD.: Kardeşliği düşündüm. Bu benim için önemli.
Paylaşımlar tamamlandı. 
Yönetici: Bu gün nasıl gidiyorsunuz
C.: Kalbim kırıktı ama batmadı, Biraz nefes alır gibi oldum. Daha iyiyim.(C. da daha önceki çalışmalarda ağabeyinin ağır bir trafik kazası geçirdiğinden arabanın pert olduğundan ve ağabeyinin önceden de başka bir hastalıktan dolayı hastanede yattığından bahsetmişti)
HC.: Düşünceli gidiyorum.
B.C.: Yalnız yola, yolculuğa gidesim var.Düşünmeye.
SE.: Biraz üzgün gidiyorum, rolden çıkamadım mı aceba(Yönetici tekrar rolden çıkarttı. Oturduğu yerden). 
İR.: Ağlama gereksinmem azaldı, sanki bir sızı oluştu, biraz rahatlamış gidiyorum. 
BN.: İyi gidiyorum kendimi inşayı düşünüyorum.
SD.: Hissettiklerimden şaşkınım.
A.: Kafam allak bullak gidiyorum.
Nİ. İyi gibiyim.
E.: Yıllardır adeta bir aile hasretim varmış.
Paylaşımlar tamamlandı, ayağa kalkıldı Yöneticielinde küçük yumuşak bir topla “Herkes birbirine top atacak, attığı topla birlikte attığı kişiye buradan giderken güzel bir şeyler söyleyerek onun yerine geçecek” dedi. Güzel bir gelecek, huzur, mutluluk, ferahlık, yaraların iyileşmesi ve şifa dilendi.  Grup tamamlandı
Süreç özeti ve analiz
Grup sürecinde A’nın yaşamındaki değişim, dışlama duygusunun dışlanma duygusu ile birlikte oluştuğunu fark etmesi, SD’ nin de oyun öncesi paylaşımlarda önceki haftada atalar oyununda Musul da “Türk” oldukları için dışlanan ve sürülen atalarını seçmiş ve onlarla karşılaşmıştı ve geçen hafta A’nın rüyasında yabancı, dillerini anlamadığı Arap öğrencilerden biri rolüne seçilmişti. Son oyundan sonra “kalp kırıklığı ile gittim” demesinin roldeki dışlanan olmanın ailesindeki dışlanma duygusunun tetiklenmesiyle ilgisi olabilir diye yorumlayarak onu tekrar rolden çıkartmıştım.
C’nin oyundan önceki paylaşımlarda bir şey yok kalmadı diyerek arkasından kalp kırıklığından bahsetmesi ve kalp kırıklığının İR’ in kardeşiyle ilgili oyunundaki kardeş paylaşımından sonra artık batmadığını dile getirmesi, İR’ in “ideal anne” ve “kendini yeniden inşa eden İR.” olarak A’nın oyununda kendi yerini değiştirerek yeniden farklı bir gözle bakmayı denediğini söyleyen BN’ yi seçmesi oyun sırasında iyileşmeye olan blinçdışı çabanın başlaması olarak değerlendirilebilir. Oyunun sonundaki rol paylaşımında ise İR’ in annesi rolündeyken “en azından seni doğurdum” paylaşımı kötünün içinde iyiyi bulma kapasitesi olduğunu göstermekteydi. 
SD ve Nİ’ nin anne rolleri ve ağlama ihtiyaçları, B.C’ nin babayla olan çatışması için affedebilirim diyebilmesi önemliydi.
Oyun sonundaki paylaşımlarda gitmek yada kalarak zor olanı seçmek ve kardeşlik duyguları öne çıktı, sanki anne baba ile ilgili çatışmalı ve kabulü zor duygular tüm katılımcılarda protogonistle birlikte hafiflemişti. Nihayet daha çok kendi nesilleri ve kendi kararlarına  yönelik paylaşımlar yapmaya başladılar. 



12. OTURUM
Katılmayanlar:(SM) yurt dışında olduğu için gelemeyeceğini bildirdi. (C) gelemeyeceğini yazdı.
Katılanlar:Oturum (A), (SD), (HC), (BN), (D), (E), (Nİ), (İM), (İR), (BU), (BC), (M), 10 kişinin katılımıyla başladı 

Geçen Haftanın Değerlendirilmesi ve İhtiyaçların Belirlenmesi
Yönetici geçen haftadan bugüne nasıl oldukları ve ihtiyaçlarını, geçen haftanın protagonisti olan İR ile başlayarak sordu.
İR: Bu hafta buraya büyük bir istekle geldim, iyi geldim, önceki gruba göre çok çok iyi geldim.”
Nİ: Ben pek iyi değilim ama yine de gelmek istedim, bugün biraz daha iyiyim, buraya gelince daha iyi hissediyorum.
D: Sıradan bir haftaydı.
E: İyiyim güzel geçiyor, bugün düşündüm ne getiririm gruba diye, bir şey bulamadım. Kendi içimde oynadıklarımla, öğrendiklerimle çözebiliyor, çözmeye çalışıyorum.
B.C: Geziler, yoğun ama geçiyor iyi geçiyor günlerim.
Yönetici: O zaman rollere hazırım deriz.
E: Evet tam öyle, rollere hazırım.
A: Ev arkadaşım canlandı oyundan sonra, sizinle de paylaşmıştım. Vazo olmaktan galiba tamamen vazgeçti, buradaki oyun ona daha çok yaradı, şimdi sürekli bana teklifte bulunuyor, dışarı çıkalım, şunu yapalım gibilerden.” Nİ’ye dönerek. Sen onun rolündeydin ya, ama artık vazo değil bak sen de ona göre düşün. Ben kendim de bayağı iyiyim, dışardan gelen liselilere kendi bölümünü tanıttım, okulu gezdirdim. Onlarla ilgilenmek bana da çok iyi geldi. Ama sanki inşaat mühendisi olmak için değil de böyle hani zengin “Müteahhitler” vardır ya, babaları bir şekilde “karakucak müteahhittir” baba mesleği olarak devam ettirmek için diploma almaya buralara gelmek istiyorlar. Böyle yani, pek mühendis olmak kafası görmedim.
Yönetici: A sanki konuşman çok akıcılaştı, bana mı öyle geliyor. Grup ne dersiniz? (Grubun ilk oturumlarında, güney doğu komşu bir ülkede Türklerin çok bulunduğu kentte doğup büyümüş ve liseyi bitirene kadar orada okumuş olan A Türkiye Türkçesini konuşurken düşünerek ve oldukça yavaş konuşmaktaydı, ilk çalışmalardan sonra giderek düzelen lehçe ve konuşmasındaki akıcılık dikkatimi çekiyordu).
B.C: A. gerçekten de artık daha hızlı konuşuyorsun.
BN.: Ben iyi değilim ama şimdi paylaşmayayım, paylaşımlar bitince tekrar konuşmak istiyorum.
SD: Benim hafta sonum kötü geçmişti. Geçen hafta İR' den sonra ailemle ilgili konular üzerinde daha çok düşünmeye başladım. Bir çocuğa özel derse gidiyorum, çocuk resim çizdi babasıyla ilgiliydi bunu fark ettim ve konuşunca meğer babası çocuğa şiddet uyguluyormuş, annesi de bunu biliyormuş ama yine de onlarla birlikte kalıyorlarmış. Galiba bu beni biraz huzursuz etti, özellikle annesi niye bir şey yapmıyor falan diye (Travma literatüründe “sessiz tanıklık” olarak bahsedilen bu durumda daha çok bilse de ses çıkartmayan anne şahitliği söz konusudur. Bu nedenle travmaya maruz kalan bireyin daha da olumsuz etkilendiğini belirten bazı çalışmalar okumuş ve bazı seminer vb. çalışmalarda da bahsedildiğini duymuştum. Bunu bilmese de SD’ nin bu huzursuzluk duygusunu hissetmesini anlayabildim) Onun dışında biraz daha iyiyim.
HC: “Benim haftamda oldukça zor geçti, bugün bir toplantıda arkadaşlıkla ilgili şeyler konuştuk, beni zorladı arkadaş kaybımın beni zorladığını daha çok fark ettim (Daha önceki grup çalışmalarında bir iki kere çok yakın olduğu ve o zaman yaşadıkları şehirdeki kaldırımlarda oturup çekirdek yiyerek hayal ettikleri bu okula ve İstanbul a birlikte geldikten kısa bir süre sonra arkadaşının onunla hiçbir şey söylemeden konuşmaz olduğunu paylaşmıştı).
BU: “Benim de bazen iniş çıkışlarım oluyor, eşim Ankara'da ameliyat olmuştu (Yönetici eşinin nasıl olduğunu sordu) i oldukça iyi.
Yönetici: Sırtındaki yükler nasıl? BU: Bu arada evde bir süre yalnız kaldım, kafamı biraz boşalttım galiba, iyi geldi sanki. 
Yönetici: Gördüğüm kadarıyla sanırım HC, SD, BN ve Nİ protagonist adaylarısınız.”
BN: Benim bayağı gereksinmem var zamanımız varsa, hatta ben artık bugün oynamak istiyorum.
Diğer adaylarda “Tamam, tabii ki BN. sen oyna lütfen, biz bekleyebiliriz” dediler. BN ve yönetici ayağa kalktılar( Yönetici olarak birkaç oturumdan bu yana grupta güvenin ve kohezyonun oluştuğunu, gruba ve birbirlerine duygu ve isteklerini rahatça söyleyebildiklerini görüyorum)
BN’nin Protagonist oyunu
Yönetici BN’ ye: İyi değilim dedin bu “iyi değilim” nedir? Bir bakalım.
BN: “Ben de artık A ve B.C gibi yolumu görmek, yoluma gitmek istiyorum, kendi yoluma gitmek istiyorum.(Yöneticinin herhangi bir şey sorması yada bir seçim yaptırmasını beklemeksizin konuşuyordu) 7 yıldır okuyorum burada artık okumaktan yoruldum. Sıkıldım”                            Yönetici: “Biliyorsun psikodrama oynamak demek, seç bakalım yolunu. Sahneni oluştur.
Sahne
(BN. grubun ortasını işaret ederek “yolum burası” dedi, kimseyi seçmedi, Diğer üyeleri yarım ay şeklinde geri çektirdim)
Yönetici: “Geç bakalım yoluna (kendine göre şu anda buradayım dediği yere geçti), şimdi bir bak bakalım. Nasıl bir yolsun? neler var bu yolda?
BN: Aslında problemim bu “yolumu” bilmiyorum. Nasılım, neyim, ne yapacağım bilmiyorum.
Yönetici: O zaman yolun başına geç ve oradan bak bakalım (yol olarak yerde bir alanı gösterdi). BN: Bir şey göremiyorum.
Yönetici: Gözlerin açıkken önündeki yolu göremiyorsan, şimdi gözlerini kapatarak içindeki yola odaklan, bak bakalım orada neler var?
BN (Kısa bir süre gözlerini kapattı sonra açtı ve): İçimde şu an biraz korku var. Bir de “stres”.
(Korku için İR’ i Stres için E’yi seçti, sahnesinde duruşlarını göstermesini istedim.) Sırasıyla korku ve stresle rol değiştirerek duruşlarını gösterdi.
Korku (BN) sırtından iki koluyla arkadan (yük gibi) sarılarak ve kollarını tutarak durdu 
Yönetici BN. ye.: Burada ne yapıyorsun, nasıl bir korkusun, kendinden bahseder misin? (Sessizlik).
Korku rolünde (BN.): “Bilmiyorum, ama bir süredir buradayım.”
Sahne tekrarlandı.
Korku (İR) Ben bir süredir seninleyim.
BN: Tuhaf, aslında birkaç yıl önce başladı ancak bugünlerde oldukça arttı.
Yönetici eşledi: Gelecek korkusu gibi
BN onaylayarak: Evet aslında tam da öyle, galiba 20 yaşlarımda başladı.
Yönetici eşledi: Hemen hemen üniversiteye başladığımdan bu yana. BN onayladı
Stres olarak seçtiği E'yi yol olarak gösterdiği yerde, kendisini yandan görecek şekilde yerleştirdi, rol değiştirdi.
Yönetici stres(BN)’e : Burası nasıl? (Sessizlik). Yönetici eşledi: BN’ yi motive ediyorum, birazda sıkıyorum.
BN stres rolünde eşlemeyi onaylayarak kendi rolüne geçti ve sahne (BN’ nin arkasında ve ona sarılarak kollarını tutmuş korkusu(İR), yan tarafında stresi(E) ve ortada kendisi olmak üzere) tekrarlandı. Korku ve stresi dinledi.  
Yönetici: Şimdi burası nasıl, ne hissediyorsun? BN: Depresif hissediyorum.
Yönetici: Önünde ne var? BN: Yapacak hiçbir şey bulamıyor gibiyim, bom boşum, boşluk var önümde. 
Boşluk için B.C’yi ( Boşluk rolüne seçtiği B.C yaklaşık 1.95 boyunda oldukça heybetli bir üyeydi) seçerek rol değiştirdi.
Boşluk rolünde BN kollarını kocaman açarak (Kollarını iki yana açınca kendi önünü tamamen kapatıyordu) BN rolündeki B.C’ nin karşısında durdu.
Yönetici: Boşluk (BN)’a: Nasıl bir boşluksun? BN’ye ne yapıyorsun, ona ne söylüyorsun?
Boşluk(B.C): Beni sen oluşturdun, daha önce yoktum. BN: “Boşluk olarak beni doldur, sen beni doldurmalısın.” 
Sahne tekrarlandı 
Yönetici: Seni neyle doldursun boşluk?
Yönetici BN yi eşledi: Senin bu heybetin beni korkutuyor bu kadar büyük bir boşluk olman.
BN onayladı. (sessizlik). BN, korku, stres ve boşluk rollerini tekrarladılar.
BN: Bana yol gösteren yok kimse yok, ne yapacağımı bilemiyorum.
Yönetici BN’ nin arkasında duran korkuyla tekrar rol değiştirtti: “BN’ ye ne yapıyorsun? (Sessizlik). Yönetici eşledi: BN’ nin kollarını tutuyorum, ona ağırlık yapıyorum, bazen de ona yardımcı oluyorum. 
Korku(BN) onaylayarak: Hatta onu korkutuyorum ve daha çok çalıştırıyorum, biraz ilerlemesini sağlıyorum. Ben BN’ ye hem yardımcıyım hem de onun kösteğiyim.
Rol değiştirildi sahne tekrarlandı
Yönetici korku rolünde BN yi eşledi: “Sen 19-20 yaşlarında, İstanbul a gelmiştin, kocaman bir şehir, o zaman ortaya çıktım ben.” BN korku rolünde eşlemeyi onaylayarak tekrar kendi rolüne geçti.
Sahne tekrarlandı
BN korkuya (B.C): “Evet doğru sen o zamana kadar pek yoktun. Seni hissettiğimden bu yana köpek gibi çalışıyorum.”
BN stres(E)’e: (Stres benimle boşluğu görecek şekilde yanda dursun demişti) rol değiştirdi Yönetici: Söyle bakalım stres(BN), BN’ ye şimdi, burada ne yapıyorsun?
Stres (BN.) (oldukça sert bir tonla hatta ellerini kaldırıp indirerek ve neredeyse bağırarak): BN nereye gidiyorsun? Artık yol alman lazım, bir yol bul, bir yol bul.
Rol değiştirildi, sahne tekrarlandı.
Stres (E): BN, bir yol bulmalısın, yolunu bul (Bu sırada BN. çok derin bir şekilde birkaç kere üst üste iç geçirdi).
İç geçirme için BU yu seçti, tam yanına yerleştirdi, rol değiştirdi. İç geçirme BN’yi sakinleştirdiğini böylece kendisine ve başkalarına zarar vermediğini söyledi. Tekrar kendi rolüne geçti.
Korku, stres, boşluk ve iç çekme cümlelerini tekrarladılar, yönetici BN’ ye sordu: Şu anda burası nasıl? Nasıl hissediyorsun?”
BN: Sıkışık hissediyorum.
Yönetici: Peki o zaman bir ayna çalışması yapalım, (Ayna çalışması yapmak için kendi rolü yerine A. yı seçti). 
Sahne düzenlendi.
Yönetici: BN, burası senin sahnen. Burası psikodrama sahnesi, bu sıkışıklığını gidermek için ne yapmak istersin? BN: “bilmiyorum” diye cevap verdi.
(Yolun başında kendisi(A), sırtında kollarını arkadan sarmış korku(İR.),yanda stres(E.), önünde kollarını iki yana T şeklinde açmış boşluk(B.C).
Yönetici: Buradan bak bakalım nasıl orası? BN. nin rahat nefes alması için değiştirmek istediğin şeyler var mı? Burada ne istersen yapabilirsin.
Yönetici eşleme yaptı: “Aradaki boşluğu …… ile doldurmak isterim”
BN.: “Bir amaç, bir hedef koymak isterim.”  SD 'yı “Hedef” olarak seçti ve onunla rol değiştirdi. Hedef (BN), kendisini(SD) aralarında iri yarı kollarını açmış duran boşluktan görmesi mümkün olmacak bir şekilde boşluğun arkasında durdu.) 
Yönetici hedef rolünde BN. ye: “BN’ nin hedefisin, Nasıl bir hedefsin, burada ne yapıyorsun, neden buradasın?” 
Hedef olarak BN: BN. beni göremiyorsun, ama ben seni görüyorum, ben buradayım, bana ulaşman lazım.
Yönetici eşledi: Bana neden ulaşamadığını, nedenini sen biliyorsun, bak aramızda kocaman bir boşluk var. BN. onayladı.
Sahne tekrarlandı
Boşluk (B.C.): Beni sen yarattın, Stres (E): Harekete geç, bir şey yapman lazım, bir yol bul, yolunu bul artık, Korku (İR):Hadi, yapabilirsin diyerek BN’ nin tuttuğu kollarını kaldırdı, Hedef(S): Beni gör diye boşluğun arkasından kafasını çıkarttı.
BN: Hedef(SD)e doğru bir adım attı ve boşluğa sarıldı, boşluğun arkasında duran hedef(SD)'in iki elinden de sıkıca tuttu. Boşluk arada kaldı, BN, kafasını boşluğun omzuna yasladı ve iç çekmeleri durdu, gülümsemeye başladı.(Bu sahnede gördüğüm şey, iri yarı bir çocuğun annesine sarılmış haliydi) 
Yönetici: Boşluğa sarıldın, şimdi burada nasılsın? 
BN: Burası daha iyi, hedefimi tuttum ama arada boşluk var. Çünkü ben bırakmıyorum, o da beni bırakmıyor ama bana iyi geldi, (r hedefin elini tekrar tutarak boşluğa sarıldı omuzuna yaslandı)
Yönetici: Bu yeterli mi BN? Daha iyi olmak istiyorsan ne yapabilirsin?
BN.: Boşluğu çıkarabilirim ama ona ihtiyacım var ama yine de çıkartmak istiyorum. 
Yönetici: Peki seni tutan şey ne, ya da çıkarmanı sağlayacak şeynedir?  
BN: Kendim.
(Bu sırada boşluğa öyle güzel sarılıp yaslanmıştı ki onu çıkartsa ellerini boşluk arkasında duran ellerini sıkıca tuttuğu hedefin üstüne düşebilirdi. Bu görünüm bana annesine yaslanan bir çocuğu hissettirdi)
Yönetici eşledi: Aslında anneme sarılıyorum. BN. nin gözleri doldu ve onayladı ve: BoşluğuAnnemi çıkartıp onunla konuşmak istiyorum. 
Sahne temizlendi.
2. Sahne 
Annesiyle bir parkta(her zaman gittikleri bir park varmış) ki bank. Bankt( yan yana iki sandalye) 
Annesi olarak HC. yi seçti.(H. bir çok protogonisitin oyununda iyi anne genç- ergen çocuk- hayaller gibi rollere seçilmekteydi). Konuşmaya başladılar.
BN: “Anne ne zamandır görmüyorum seni.”
Rol değiştirdi, anne (BN): Oğlum seni çok özledim. Sen benim ilk göz ağrımsın. Biz seninle beraber dolaşır, saatlerce yürürdük. Sen bana eşlik ederdin. İstanbul'dasın, seni merak ediyorum, özlüyorum. Hep benim yanımdaydın. Canım oğlum” 
Sahne tekrarlandı.
 (Annesi (HC) konuşurken BN. annesinin yüzüne bakmak yerine kafasını yere eğmişti.)
Yönetici eşledi: Anneme bakamıyorum.
BN onaylayarak: Evet çünkü annem artık bana değil, biraz da babama baksın.
Yönetici: Bunu annene söyleyebilirsin 
BN: Anne ben seni çok seviyorum ama artık biraz da babama bak.
(Daha önce BN’ nin vinyet oyunu olmuştu ve oyunda babasıyla ilgili bir şey paylaşmamış, sadece dedesinin anne ve babasını kolayca dolandırdığından bahsederek bunu oynamıştı, o oyunda baba çok az bahsedilen naif ve oldukça silik gibiydi). 
Bu konuşmadan sonra ayağa kalkıp annesiyle sarılarak ayrıldı.
Yönetici: Burada bitirelim mi?
BN: Boşluğu gördüm ama ne yapacağımı bilemiyorum. Olacak ben de bunu hissediyorum, ama ne yapmalıyım? Evet tekrar bakmak isterim.
(Bitirelim mi dedikten hemen sonra boşluk olmadan başlangıç sahnesini yeniden kurdurmadığımı hatırlamıştım, neredeyse eş zamanda protagonist kendi ihtiyacını tamamlamak istedi ve oyunu devam ettirdim). 
3. Sahne
BN. Boşluk olmadan hedefi yine de biraz uzağına yerleştirdi, yerine geçti ve hedefe değil önüne bakmaya başladı.
Yardımcı Yönetici eşledi: Hedefe bakamıyorum ama ona ulaşacağım biliyorum.
BN onayladı.  Aslında hedefim “Başarı “dedi. 
Başarı olarak HC’ yi seçti ve ilk sahnede hedef olarak seçtiği SD’ nin önüne yerleştirdi. Rol değiştirdi, başarı olarak BN. ye “Çok şey yapmalısın” dedi. Tekrar kendi rolüne döndü başarıyı dinledi.
Yönetici eşledi: Aslında birden çok hedefim var, başarımı getirecek diğer hedeflerimi tanımlayarak sıraya dizsem iyi olacak. BN onayladı. Hedeflerini seçtirdim.
Birinci sırada diploma(E)- ilk sahnede stresti-, ikinci sırada iş (İR)- ilk sahnede korku- , 3.sırada araba (BU)- ilk sahnede İç çekme –, 4 sırada statü(Nİ) ve 5 sırada ev olarak B.C -ilk sahnede boşluktu- seçerek dizdi.
Yönetici herhangi bir rol için seçilmeyen M’ yi göstererek: Burada bir şey daha var, dışarıda kalmış, ne olabilir? 
BN: Bilmiyorum ama onu şimdi çağırmak istemiyorum, belki sonra.
Yönetici eşledi: Kendime bakmak, buna tam hazır değilim.
BN onaylayarak: Evet, çok doğru onu da alayım sahneme ama şimdilik bir köşede dursun biraz daha beklesin.  Daha sonra sırasıyla rol değiştirdi;
Diploma: Başarabilirsin kabul et, beni alabilirsin, hatta ulaşmana az bir gayret kaldı.
İş ve statüyle yer değiştirdiğinde sessiz kaldı. Yönetici statü rolünde BN yi eşledi: Önce diploma alınca işi alacak sonrada bana ulaşacaksın, kendiliğinden olacak o zaman. 
BN onaylayarak: Bu önündeki şeyleri yap sen 2024’ün adamısın zaten. Aslında çok kolay, şu anda bile bir işin var(Okulda yaklaşık bir yıldır ücret karşılığı yazılımla ilgili destek işinde çalıştığını daha önce paylaşmıştı.)
Alfa Romeo araba: Beni alabilirsin, kırmızı deri koltuklu yumuşak ve  kıymetliyim. 
Ev: “Ben 3+1 bir evim, sana yeterliyim aslında otantik bir teras kat olsam da yeterliyim. 
Bir kenarda duran, henüz bakmak istemediği kendisi (M) nin karşısına geçerek: Görebilirsin beni, korkma. 
Nihayet hedefi SD ile rol değiştirdi ve: İşte bana ulaşmak bu kadar ben buradayım
Sahne tekrarlandı. 
En son hedefini(SDyi) duyduğunda: Ama sana ulaşmam zaman alacak.
Yönetici: BN., ne kadar zamana gereksinimin var göster bize.
BN, iki elini omuz hizasına doğru açtı, büyüttü, büyüttü ve “Çok” dedi.
 Sahne temizlendi

Son sahne
Y:(Tüm sahneyi kapsayacak şekilde iki kolumu kocaman açarak zaman rolüne girdim): Ben zamanım kendisiyim, sonsuzum, ne kadar istersen verebilirim. Ne kadar zamana ihtiyacın var? 5 ay 2 ay 3 ay 1 yıl veya…karar ver BN. 
BN.,Diploma için 2 ay,  iş,statü  ve başarı için 2 yıl, ev için 10 yıl istedi. 
Ne kadar isterse  verildi. 10 yıldan sonra BN: Yeter, bu bana çok iyi geldi. Çok rahatladım burada bitirebiliriz.
Gruba dönüldü.
Rol Paylaşımları
BU: Daraldığım yerde nefes alarak daraldım ama sonra BN. annesine sarılınca nefesim normalleşti, daha sonra çok iyi hissettim. Araba rolünde süperdim, istenmek, kıymetli olmak, çok iyi hissettim 
İR: Korkuyken hem engel hem de harekete geçirendim güçlüydüm, sahnenin sonlarında gücüme ihtiyaç kalmamıştı sanki. Daha sonra da iş rolünde onun hayatında engel değil yanındaydım, bu sefer onu destekleyecektim.
Nİ: Statüydüm, özgüvenli ve nettim. Aslında ben varım, işe girmese de ben varım, ben onun mesleğiyim. Hem de çok az kimsenin yapabileceği, ben de kıymetliydim.
HC: Boşluk sırasında beni atmak yerine bana sarılması çok iyi geldi, atması yerine anne rolünde oğlum da birlikte olmak iyi geldi, onunla konuştuğumda bana önce de anlatsaydı çözebilirdim diye düşündüm.
SD: Ben başta eksik gibi hissettim ama ulaşmak istediği hedeftim, bana yaklaşacaktı bunu hissettim. Eninde sonunda bana ulaşacaktı, kendine bakmasına da yardım ediyordum.” 
M: Bana zor bakıyordu, bakmıyor gibiydi sonra tüm hedefleriyle karşılaşınca şimdi bana da bakabilecek diye hissettim. Kendine bakan yerdeyken güçlendim, hatta kendime bakım da verebileceğim gibi hissettim.
B.C: Ormanda sahilde bir ev olacağımı sanmıştım ama bir apartman dairesiydim, beni bulur, zaten bana ulaşır. Boşlukken kendimi hem engel hem de onun koruyucusu gibi hissettim.
E: Strestim, bir vardım bir yoktum. Hadi yap deyince bana baktı, sanki beni çok takmıyordu. Diploma rolünde ise ben onun gerçekleştirebileceği ilk hayaliyim. 
A: Ben BN idim. Gerçekten arada bir gerildim hedefim vardı. Hedef beni görüyordu İlk başlarda ben onu görmekte çok zorluk çekiyordum, ne zaman ki aradaki boşluğa sarıldı, kafası eğildi o zaman hedefi görebilmeye başladım. O rolde ben bağımsız bir erkeğim ve bayağı sorumluluk taşıyorum, kariyer de yapmam lazım. Bu zaman darlığını hissettim. 
Paylaşımlar tamamlandı ve rolden çıktılar.
Özdeşim paylaşımları 
M.:  Bende de bazen boşluklar var, hayatımda boşluklar hissettiğim zamanlar oluyor.Bir şekilde geçiyor. Psikodrama bana bu bakımdan çok iyi geldi galiba.
B.C.: Ben bu hedeflere ulaşmak için hırs ekledim kendim için. Hep denedim ve çok yoruldum bir daha, bir daha. Terk ettiğim, şeyler sığındığım şeyler var. Biraz karanlık. Neyse en güzel şey yine de denemek.
E: Ben de bir tercihte bulundum sürekli çabalıyorum, liseyi bitirdiğimde mevzuna kaldım, istediğim yeri kazanabilmek için ve sözel çıkışlı olsam da eşit ağırlıklı bir bölüm yazdım, başarı hikayeleri iyi geliyor bana, bu sene ben de diploma alacağım ama hedefimi yükseltiyorum. Daha üst düzeyleri de okumaya karar vereceğim sanırım.
B: Ben de liseden mezun olunca sınavda çok zorlanmıştım, ama üniversiteden mezun olduğumda yüksek lisans, iş falan. Bütün bunlar biri başladı, diğeri geldi gibi oldu. Hep geç kaldım diyordum ama şimdi fark ediyorum oluyor işte, devam ediyor. 
İR: Ben geçen haftadaki oyunuma kadar kendi yasıma, sürekli oraya başa dönüyordum, sanırım onu halledip yola devam edebileceğimi bu gün daha da iyi hissettim. Bugün ki oyun çok iyi geldi. Olanın olduğunu kabul ediyorum ve yola devam edeceğimi kabul ediyorum. BN’ nin oyununda bu şekilde hissettim 
Nİ.: “Ben de kendimi boşlukta hissediyordum, İR gibi, BN. gibi, onun varlığını kabul ederek devam edebileceğim sanırım, boşluk olmalı ki doldurayım. 
HC: Benim boşluğum engellerim, bir düşündüm de ben de son sınıftayım ama engellerime sarılıyorum bu beni yoruyor, başka şeyler bulmalıyım.
SD: Düşünüyorum da bir yolum bile yok, bir yol bile düşünmüyordum, bu oyunda bunu fark ettim.
Yönetici: BN, başka söylemek istediğin bir şey var mı? 
BN: Evet var hatta şu anda gibi oldu, ben ne yapmam gerektiğini fark ettim. Gerçekten de bu oyunda boşluğu ve korkumu da kucaklayabilirim. Mesela A kimseye dokunmaktan hoşlanmıyordu yine de oyunda rolde ben olunca rol gereği sarıldı, yaptı. Sanki ben de yapamadığım bazı şeyleri yapabilirim. 
Yönetici: Ben de zamandım, sonsuzluk hissettim. Bana da sonsuz olmak tuhaf geldi.
Kısa bir ara verildi.
Aradan sonra grup odasında yürüyüş, gevşeme ve esneme hareketleri yaptık. Grubu sonlandırmak için tekrar oturduğumuzda bugün nasıl gideceklerini sordum, ama gruptan “bizim grubumuzun bir adı olmayacak mı” dediler. 	 Ben de koyalım o zaman adını diyerek önerilerini istedim. BU “Kuzey Yıldızı”, B.C “Ay Işığı” dediler. 
B.C: Ay ışığını, onu düşünün, ay her zaman kimseyi, insanları rahatsız etmeden yolumuzu gösterebilir.
BU: Kuzey Yıldızı soğukta olsa, karanlıkta olsa, bulutlu bile olsa, ne olursa olsun eşsiz bir şekilde kalır, her zaman yolu gösterebilir ve hedefe ulaştırabilir. Bir süre ayağa kalkıp birbirleriyle konuştular. Gruba hangi ismi istiyorsanız onun arkasında durabilirsiniz dedim, kararsız kaldılar. Sonuçta grubun B.C’nin doğduğu zamanki gibi dört kelimeli bir adı neden olmasın diyerek, grubun adını “Ay ışığında kuzey yıldızı” olarak belirlendi.
Gruptan neşe, karalılık, düşünceli, mutlu, hareketli sakinlik gibi duygularla ayrıldılar

…………………………………………………….
Süreç özeti ve analiz
Bu gün uzun yorucu ancak verimli bir çalışma yaptık. Boşlukları doldurmak hiç kolay değildi.
BN’nin önünü kapatan boşluk duygusunun daha sonra anneyle yer değiştirmesi önemliydi. Oyun sırasında bir erkeği bu role seçtiğinde önce bu duygunun babayla ilgili olabileceğini düşündümse de daha sonra bu role annesini geçirmesi ve annenin tüm yaşamını onunla doldurmuş gibi olmasının BN’nin kendi yaşamına yönelmesini engelliyor diye yorumlamama neden oldu. Anneyle konuşurken BN’nin “artık birazda babama baksın” diyerek onu babasına yönlendirebilmesi ve eş rolünden çıkabilmesini, böylece içindeki engelleyici anneden kurtularak kendi yolunu görebildi. Sonraki sahnede aradaki boşluğu hiç koymadan, doğrudan hedefini önüne yerleştirebildi. 
 Ancak boşluğun hem anne hem de baba(bu her ne kadar sadece benim sezgim ise de) sembolü olarak varlığı biraz kafamı karıştırmıştı. Süpervizyon görüşmesinde Süpervizörüm de benim bu hissime katıldığını belirterek, muhtemelen babaya olan giderilememiş ihtiyacın boşluk olarak hedeflerini görmesine ve yönelmesine engel olduğu görüşünü belirtti. Bu yorum, protagonistin daha önce oynadığı vinyet oyunundaki babasını pek gelişmemiş, biraz silik, naif ve kandırılmaya yatkın bir baba olarak tanımladığını anımsattı. 
Oturumun başlangıcında BN’nin protogonist olmayı gruptan ve benden açıkça isteyebilmesi, bana grupta güvenin tamamen oluştuğunu, üyelerin kolaylıkla kendini açabildiklerini düşündürttü.




13. OTURUM
Katılmayanlar:(HC) ve (M) memleketlerine gittikleri için gelemeyeceklerini bildirdiler.
Katılanlar:Grup bugün (A), (E), (C), (İM), (D), (SD), (BU), (SM), (B.C), (İR), (BN) ve (Nİ)'nın katılımı ile başladı.

Geçen haftanın değerlendirilmesi ve İhtiyaçların belirlenmesi
Grubu selamlanarak, BN’ ye ve gruba BN’ nin oyununda rollerle ilgili bir şey olup olmadığı ve nasıl oldukları, bugün neye ihtiyaçları olduğunu soruldu. Önceki çalışmada bulunmayan S.M’ ye de bu süreçte nasıl olduğu soruldu.
Y: Geçen çalışmayı oldukça coşkulu bitirmiştiniz, gruba isim koymuştunuz.
A: Sadece uykuya ihtiyacım var, sınavlar vardı, bu hafta çok çalıştım, sonra da uyumaya çalışıyorum.
BN: Oyundan sonra bir gayret geldi. Daha iyiyim. Silivri’ye eve gittim. O da iyi geldi.
B:C: 25 oldum artık, geçtiğimiz ay doğmuşum hem iş hem duygu olarak zor bir haftaydı. Sanki her yaşta bir ömür bırakıyor gibiyim (Bu sırada grup doğum günü için alkışladı). 23 yaşında covit'ten ailemin neredeyse yarısını kaybetmiştim, sonra deprem de yaşadıklarımı biliyorsunuz. 23 yaşından bu güne her yıl bir ömür yaşamış gibiyim. 20 yaşımdayken 25 yaşıma mektup yazmışım, geçenlerde yazdığım o e posta geldi. O mektuptaki çoğu şeyi gerçekleştirmişim, mutlu hissettim,(Bunları anlattıktan sonra bu mektubu kendine yazdığı yıl olan 2018 de, 20 yaşında Ağrı da çalışırken bir çocuğun ensest ilişki ile ilgili davasında tanık olduğunu, sonra bunu unuttuğunu, bir çok şehir değiştirse de mahkemenin sürdüğünü ve tanıklık tebligatı eski adresine gittiği için hakkında zorla getirilme kararını son anda öğrendiğini, avukat ablasının bu sorunu çözdüğünü, tüm bu olanların 20 li yaşından bu sene girdiği 25 yaşına yazdığı mektup geldiği sırada gerçekleştiğinden bahsederek). Bu sıralarda hep geçmişle ilgili konular önüme geldi, kendime yazdığım birçok olayı gerçekleştirmişim ama ne kadar az şey düşünmüşüm gelecekle ilgili. Halbuki yazdıklarımdan çok daha fazla şey yaptım, gruptaki oyunumdan sonra da bunu düşünmüştüm, bunları yaşadığım yoğun bir haftaydı. 
Yönetici: Geçmiş olsun.
E: Benim de B.C gibi geçmişle şeyler le ilgili duygu yüklü bir haftaydı. Daha önce ınsta'da bir şarkı göndermişim ve arkadaşıma yorum yazmıştım. Geçen gün önüme çıktı, yazdığım yorumu anneme okudum. Annem “Bu ne kadar güzel, bunu yazan kimse çok beğendim” dedi. O sırada arkası bana dönüktü, ben de ona “Dönersen görebilirsin” dedim. Çok mutlu oldum.
Nİ: İyi olduğumu söylemek isterdim ama birkaç gün iyi, birkaç gün eh.
BU: Ben de standart ev okul. Ardada duygusal olarak ben de Nİ gibi iniş çıkışlar yaşıyorum.
S.M: Bir tatil turu yapalım demiştik arkadaşlarla, bir iyi bir kötü gibi, daha doğrusu daha çok kötü, sonra iyi, böyle hissediyorum. Bir gruba girdim yaşça benden küçük bir takım lideri var, sanki bir sınav içerisindeyim, onun bazı şeylerini görüyorum ve aslında söylemem lazım, fakat “hadi neyse, bu bir ekip çalışması” diye susuyorum. 
D: Ben de Eskişehir’deydim, sonra okul, iş dersler hala yoğun. BN’nin hedeflerinin ulaşılabilir olması benim de çok hoşuma gitti.
SD: İyiyim, hani havanın kokusu olur mu, ya da rüzgarın, bazen havanın nemi, kokusu, rüzgarın hızı bazı şeyler hatırlatıyor.
İM: Ödev yapmaktan başım döndü, aslında dramada grup önünde konuşmayı denerim diyordum ama ödev yapmaktan hiç sunum yapamadık. Haftam yorucu geçti.
A: Ben BN idim, onun rolündeydim, akşam oyundan sonra gittiğimde sabaha kadar hiç uyuyamadım. O günden sonra 6 aydır küs olduğum bir arkadaşımla, alttan alayım, barışayım dedim, o da ortak arkadaşlarla haber gönderip duruyordu. Kabul ettim, görüştük, bu görüşmede ağladı, resmen bana verdiği mesajlar artık değişti. Üstelik bu kişi beni Dekana şikâyet eden kişiydi. Galiba biraz ben de değişiyorum.
C: Ben geçen çalışmada yoktum, haftam biraz durgun geçti, şehirde yalnız hissediyorum.
Yönetici: Nİ “bir iyi bir eh” dedin. S.M ve SD belirsizliklerinizden, BU sen de iniş çıkışlarından, yüklerinden söz ettin, bir kişiyle protagonist oyunu ve uygun zaman olursa bir sosyo-dramatik bir oyun da oynayabiliriz.
BU: Bugün ben oynamak isterim. Yüklerim var, biliyorum. 
SD: Rüzgâr, kokular ve anılar var, ama ben sonra çalışmak isterim.
Nİ ve SD bugün bekleyebileceklerini söylediler.
Yönetici: S.M ve BU aranızda konuşup karar verebilir misiniz? Karar veremediler gruptan yardım istedim. (Gruptaki erkek üyeler S.M'in arkasına geçti, kalan bütün kadın üyeler SD da dahil BU'nin arkasına geçtiler). 
BU’nun protagonist oyunu
Birlikte yürürken, BU bugünlerde kendini evde, iş yerinde, okulda karışık hissettiğinden bahsetti.
Yönetici: Bu “karışık” hissettiğin bir an, bir anı varsa bu sahneyi düzenle (karışıklık için birini seçtirebilirdim).
BU: Evet var, evin salonu, son zamanlarda eşimle ikimizin yaptığımız tek şey yemek yemek, televizyon ve uyku. Saat 13- 15 arasında işten çıkıyorum eve geliyorum.

Sahne 
BU iki sandalyeyi araları yaklaşık yarım metre mesafede  yan yana koydu, önüne bir sehpa ve karşısına televizyon olduğunu söylediği başka bir sandalye yerleştirdi.
Y: Bu sergilediğin ne zaman?
BU.: Bu hafta mesela. Y: Peki şimdi burada ne yapıyorsun? Göster. BU, mutfakta bir şeyler hazırladı, tepsiye koyup, geldi eline TV kumandasını alıp koltuklardan birine oturdu. (Diğer koltuk eşi M’ ninmiş ve kendisi erken çıktığı  için evde o gelene kadar yalnız olurmuş).
Yönetici, şimdi ve burada nasıl olduğunu sordu, bir süre düşündü ve “yalnızım, zihnim karışık” dedi 
Karışıklık için SD'yı, kendisi için E'yı seçti. Yönetici televizyon içinde birini seçebilirsin dedi A ı seçti.
Karışıklıkla rol değiştirdi ve sandalyenin arkasından göğsüne doğru iki eliyle kendini sardı. Y: Nasıl bir karışıklıksın, ne yapıyorsun BU’ya?
Karışıklık(BU.): Bir an boğuyorum onu, biraz sıkıştırıyorum, içindekileri ifade edememesini sağlıyorum. Rol değiştirdi ve karışıklık (SD) onu arkadan sardı. 
Sahne tekrarlandı
Yönetici: Karışıklık nerende?
BU: Göğsümde, kalkan gibi sırtımı iki taraftan sarıyor, bir iyi bir kötü hissediyorum. 
Yönetici eşledi: Benim kafamı da karıştırıyor. 
BU onaylayarak: Hatta boğazımı da sıkıyor sanki bana “Bunları hissediyor olabilirsin ama söyleme” diyor.
Konuşma tekrarlandı.
Yönetici: Bu cümlelerin “söyleme” kelimesinin bir çağrışımı var mı? Kafanda olup söylememeni gerektiren, kafanı karıştıran şeyler gibi. 
BU: Evet var, aslında “söyleme” köken ailemle ilgili.
Sahne temizlendi.

2. Sahne
Yönetici BU’ya: Bu “karışık ama söyleme” duygularını sana hatırlatan köken ailenden bahsettin, bunu hissettiğin herhangi bir zaman dilimi bir an varsa nerede ne zaman ve kimler var? Gözlerini kapat bir nefes al, bak bakalım kaç yaşlarındasın
BU gözlerini kapattı, yönetici eşledi: Söylememeliyim, söylersem….. 
BU., onaylayarak gözlerini açtı: Küçüğüm, aslında ilkokuldayım, 3. ya da 4. sınıf gibi, 9-10 yaşlarındayım. 9-10 yaşlarındaki BU için, yetişkin E olarak ta seçtiği E'yı seçti. 
Y: Sahneni hazırla ve başka kim kimler ve neler var yerleşir.  Annesi için SD’yı, babası için B:C’ı seçti.
BU: Salonla oda arasında bir yerdeyim, annem ve babam salondalar karşılıklı duruyorlar.
Y: Onları bize kısaca eşleyerek tanıtır mısın?
Anne(BU): “30 yaşlarındayım, bugünlerde eşimle sürekli tartışıyoruz, evlendim evleneli mutlu bir evliliğim yok. Aslında ilk hoşlandığım çocuktu eşim, ama daha ne olduğumuzu anlamadan hemen adı konsun istendi. Köyde başka türlü olmuyordu o zamanlar. Evlendikten sonra da 3. ayda hemen hamile kaldım. BU benim için okula devam etti, benim hayat arkadaşımdır, her şeyimdir onu çok seviyorum.
Yönetici Anne (BU)’yi eşledi: Onun için hala buradayım. Kocama söyleyemediğim şeyleri ona söylüyorum. 
Anne (BU) onaylayarak: Çünkü Kocama söylersem gitmem gerekir.
Baba (BU): 32 yaş civarındayım, karımla aramızda bazı çatışmalar var. Ben eşimi ve kızımı çok seviyorum onların er dediğime “Evet” demelerini, benim hayal ettiğim gibi davranmalarını istiyorum. Kızım derslerinde başarılı ama hep 90 -100 alsın. Ben kendim iş konusunda pek dikiş tutturamadım ustayım aslında.
Rol değiştirerek duruşlarını gösterdi. Daha sonra 9 Yaşıyla rol değiştirdi, yönetici eşledi: Ben 9 yaşındayım. Bugünlerde evde bir şeyler var. 9 Yaşındaki BU onaylayarak: Annem ve babam arasında kavga var, evde karışıklık var. Benim söyleyemediğim şeyler var. Annem bir zarar görmesin, babam gitmesin. 
Yönetici eşledi: Onlara bir şey söylememeliyim, onlar benim sevdiklerim. BU ağlamaya başladı. 

Yönetici: Bugün burada anne ve babanla konuşabilirsin. Söyleyebilirsin. 
BU: Anne mutsuz olduğunu görüyorum, aslında senin burada bu evde olmaktan hoşlanmadığını biliyorum, ama gitmek istiyorsan bu kararı sen vermelisin. Tüm olup bitenleri üzerimde taşıyorum, sanki sırtımda taşıyorum.
Yönetici eşledi: Sanki senin yaşadıklarını yaşayacakmışım gibi hissediyorum anne.
BU onaylayarak: Onun için çocuk sahibi olmuyorum, senin gibi olmak istemiyorum, sizin gibi olmak istemiyorum.
Yönetici: Şimdi çocuk BU'yle de konuşabilirsin.
Çocuk BU(E)yere çömelmiş aşağıdan BU’ya bakıyordu.
BU: Yoluna bak, üzülme.
Yönetici BUyi eşledi: Ben kendi yoluma baktım, senin yaşadıklarını çözmek için psikolojik danışman oldum, hatta yetmedi yüksek lisans yapıyorum. Anne babamız, onlar da o zaman gençti, ne yapacaklarını bilmiyorlardı. BU onaylayarak ağlarken gülümsemeye başladı.
Yönetici: O çocuğa teşekkür edebilirsin.
BU çocuk BU’ya: “Sana çok teşekkür ediyorum, O andan bugüne geldik kötü hissetsem de toparlanmayı öğrendim.”
Yönetici eşledi: Toparlanıyorum çünkü bunları değiştirmek istiyorum.
Rol değiştirdi ve küçük BU rolünden 29 yaşındaki BU(E)ye: Kırmaktan, kırılmaktan korkma büyüdün artık, görüyorum hayal kurduğum bir sürü şeyi başarmışsın. 

Rol değiştirdi küçük BU(E) söylenenleri tekrarladı.
BU: Evet artık onlarda, değiştiler, eskisi gibi değiller. İki BU birbirlerine sarıldılar.
Yönetici: Nasıl bitirmek istersin? BU kendi ailesiyle, mutlu bir evlilikle bitirmek istediğini söyledi.
Sahne temizlendi, eşi için S.M'i seçti, rol değiştirdi nasıl oturduklarını gösterdi Karşılıklı oturdular, eşine seslendi: M., aşkım ne haber, biz aslında eğlenen, eğlenebilen bir çiftiz değil mi?
Rol değiştirdi M(BU): Evet tabii ki, gel bir güreşelim hadi.
Rolüne döndü ve grubun içerisinde güreştiler, kahkaha attılar(grupta da gülüşmeler oldu), sahne tamamlandı.

Rol paylaşımları

Yönetici: BU konuşmak mı istersin, roldekileri mi duymak istersin?
BU: Önce onları duymak isterim.
E: 9 yaşındaki BUydim, sanki dilim aklım donmuş, durmuştu ve ben bu sorumluluğu yüklenemiyormuş gibi hissetmiştim. Yetişkin BU olarak bayağı rahattım, son sahnede kendimi çok kaptırdım, mutlu ve içimdeki boşluğu M ile tamamlıyordum. Kendimi şanslı hissettim.
SD: Annen rolündeyken kendimi çaresiz sıkışmış hissettim. İşin içinden çıkamıyordum. Ama sen “artık onlarda değiştiler” dediğinde rahatladım.
Nİ: Ben yüklerini bırakabilen BU olarak hissettim, hayal edebiliyorsak bu gerçekleşir zaten, gerçekten öyle hissettim. Bana iyi hissettirdi.
B:C: Kendimi sürekli Hulusi Kentmen gibi görüyorum, dile gelmeyen duygularım vardı.
BU: Evet aynen artık o da yaşlandı, büyüdü sanki, daha sıcak ve daha iyi, kalp kırıklığı ağlayıp rahatlasa geçecek.
S.M: Ben M rolünde mutluydum, özellikle son sahne çok iyi geldi. 
A: Ben televizyondum izleyendim, olup bitenler benim bile kafamı karıştırıyordu. Sonra olanlar güzeldi ben de onları izledim.

Özdeşim paylaşımları

B:C: Hulusi Kentmen, Erol Taş gibi bir iyi bir kötü babalardan oluyorum, bunları bir düşüneceğim. Yeni bir eve taşındım, evde hiç vakit geçirmiyorum. BU evinde otururken “sen de bir evde otur ya, bak ne güzel oluyor” dedim kendi kendime.
Yönetici: Evinin farkına varıyorsun.
E: Benim babamda aynı bizim ailede olanı gördüm, ama ben durmak yerine pat küt gidiyorum, aklıma geleni söylüyorum artık, oyunumdan bu yana.
Nİ: BU akşam eve gidip düşünüyor, Burak evden kaçıyor, bense kaçmam gereken yerde kalıyorum, ya da kalmam gereken yerlerden de kaçıyorum.
SD: Karışıklıktan kaçmam gerekiyordu ama kaçsam olur muydu bilmiyorum, ben de kendimi çok karışık hissediyorum ve bir gün grupta da buna bakmak istiyorum.
S.M: Bende de bazı şeylerin ipin ucu kaçtı ve eve gidince düşünceler basıyor işin içinden çıkamıyorum, kendimden kaçıyorum sanki, odaya giriyorum gitar falan çalıyorum. Aslında benim annem de 16 yaşındayken evlenmiş, genç kızlığını, anneliğini yaşayamadığını söyler, çok şey var, o da beni rahatsız ediyor. Babam da öyle çalışıp durur, internet falan oynar, öyle işte (S.M’nin ilk defa bu kadar çok ailesinden bahsettiğini fark ettim).
İR: Bahar enerjisi içerisindeyim, dolup taşıyorum, biraz iş kaygısı yaşıyorum.

Ayaga kalkarak nefes al ve rahatlama hareketleri yapıldı, 

Grup Yonca Evcimik'in şarkısı ile grubu tamamlamak istedi
Haydi sallayalım dünyayı
Durmadan dans edelim aşk için
Ooooo Oooooo
Dans et içindeki ışığı keşfet
Sende doğru yolu bulursun elbet
Unutma her şey aşk için
Gerisi hikaye artık fark et
Şimdi anın tadını çıkart
İnan ki çok kısa bu hayat
Vardır yanında sevgilin elbet
Durma ona aşkını ilan et

Gruptan umut, mutluluk, enerji ve geçmişi bırak ama unutma büyümek, tazelenmek, yoluna bakmak gibi olumlu kelimelerle  gittiler.



14. OTURUM
Katılmayanlar:(C) ve (D) katılmadılar
Katılanlar:Grup (A), (BN), (BU), (E), (HC), (İM), (İR), (M), (B.C), (SD), (SM) ve (Nİ) 12 kişinin katılımıyla başladı.

Geçen haftanın değerlendirilmesi ve İhtiyaçların belirlenmesi
Grubu selamlanarak, BU’ nun oyundan sonra nasıl oldukları ve bugünkü ihtiyaçları olduğunu soruldu. Önceki çalışmada bulunmayan HC ve M’ye de bu süreçte nasıl oldukları soruldu.
Paylaşımlar tamamlanınca SD, SD gruptaki diğer üyelerinde onayıyla Protagonist oldu.
SD’ nin Protagonist Oyunu 
1. Suçluluk Duygusu 
Yönetici ile yürürken suçluluk duygusu– zaman zaman hissettiği- ile ilgili oynamak istediğini söyledi. Kısaca anlattı; birkaç ay önce hemofili hastası olan kuzeninin hastaneye kaldırılmasıyla, küçükken kuzeninin bebekleriyle oynamasını gizli gizli izleyip “benim olmasını istiyordum” diye düşündüğünü hatırladığını ve o zamandan bu yana giderek durumu ağırlaşan kuzenine karşı hissettiği suçluluk duygusunun iyice arttığını bunu çalışmak istediğini söyledi. SD: “yüzden çok suçlu hissediyordum. 
Suçluluk duygusu olarak A’yı, kuzeni olarak E’yi seçti.  Kuzenini kendinden uzakta hasta yatağında olarak sandalyeye oturttu, suçluluk duygusunu arkasına koydu. Rol değiştirdi. Konuşmaları söyledi.
Sahne tekrarlandı, kuzeniyle konuştu.
Çocukluktan itibaren onun bebeklerine, zenginliğine, giysilerine özenirken, hareket etmemesini gerektiren itibaren ölümcül bir hastalığı olan ölmeye yatmış kuzeninin de SD’ nin güzelliğini, canlılığını ve enerjisini kıskanıyor olabileceğini fark etti. Bu farkındalık onu çok etkiledi, biraz ağladı ve kuzenine sarılarak seni çok seviyorum ama hasta olmandan ben sorumlu değilim dedi. Çalışma tamamlanmak üzereyken ailesinde uzun zamandır herkesin birbirinden çok uzak olduğunu, kimsenin kimseyle konuşmadığını, iki yıldır görmediği abisini düşündüğünü ve ona karşı yoğun bir özlem hissettiğini dile getirerek, onunla ilgili bir şey paylaşmak hatta oynamak istediğini söyledi.
Diğer oyunun arkasından ortaya çıktığı için bağlantılı olabileceğinden hasta kuzen le ilgili sahneyi temizleterek yeni bir sahne kurmasını istedim.
2.Özlem ve Öfke 
Ailesindeki bu durumla ilgili onu rahatsız eden, ders çalışmasını veya herhangi bir iş yapmasını engelleyen bir sürü düşünceleri olduğunu, bunlardan en önemlisinin görmediği abisi olduğunu paylaşarak, onu çok özlediğini, karşılıklı birbirlerini çok sevdiklerini, ama bu sevgiyi birbirilerine gösteremediklerini söyledi. Ancak gizli bir şeyler söyleyeceğini, grupta ne kadar açık konuşabilirim diye yöneticiye sordu.
Yönetici olarak gruba güvenebileceğini söyledim, SD: sorun bu değil, tabii ki güveniyorum ama başka anlamda sordum. 
Yasal bir soruna neden olmaması için konunun ayrıntısını bilmemiz gerekmediğini, uygun bir şekilde bahsedebileceğini ve o şekilde oynayabileceğini söyledim.SD anlatmadan önce grupla tekrar gizlilik kuralımızı ve güvenle ilgili konuştuk. Tüm üyeler grupta ailelerine bile anlatmadıklarını şeyleri burada güven le paylaştıklarını söylediler.



Sahne
Abisi olarak seçtiği B.C yi seçti. (Abisi için bir sandalye alarak kendi sandalyesinin tam karşısına koydu). 
SD Abisi (B.C)’ ne: Ölmenden çok korkuyorum, neden hala  .……… satıyorsun. Seni çok özledim, anne babamız ölse ülkeye giremeyecek, cenazeye bile gelemeyeceksin.  Abisiyle rol değiştirmesini istedim. Hayır diyerek “o hiç konuşmasın, sadece ben konuşacağım, beni dinlesin” dedi.
Yönetici SD’ yi eşledi: Sana çok kızgınım. SD onayladı ve yöneticiye: Ona ancak uzaktan bakabilirim, burada karşısında oturmak da istemiyorum, kendim için birini seçeyim o(abisi) ne söyleyecekse benim yerime dinlesin. 
Abisini dinleyebilecek kendisi olarak İR ’i seçti.  Abisi (B:C)’nin karşısına oturttu. 
Ayna çalışması
Kendi(İR) ve abinin oturdukları yerden biraz uzaklaştık “Yeterli” dediği yerde durduk. SD (İR) abisi (B.C) ne onun söylediklerini tekrarladı. Kendi rolüne geçmek istedi ve abisini dinleyebilecek SD(İR)’yi kaldırıp  kendisi oturdu, agbisi (B.C)’ne: Bana ailemizde yakın tek kişi sendin, çocukken beni korurdun, ama sonra kötü şeylere karıştın ve yaşadın, hala  devam ediyorsun, ülke dışına çıkmak zorunda kaldın ama halen akıllanmadın, üstelik ölebilirsin (ağlamaya başladı) kendine çok dikkat et, lütfen bırak bu işleri. Senin yüzünden ailemiz çok zor durumda kaldı, hem kendi hayatını hem de bizim hayatımızı mahvettin. Konuşması biterken “Kusmak üzereyim” dediği için oyunu durdurdum.
Biraz su içti, dinlendi, nefes egzersizi yaptırdım. Burada bitirebileceğimizi söyledim. Devam etmek istedi.
Yönetici SD ‘ye: Ne istiyorsun, şimdi ağabeyin ne yapsın, sana ne iyi gelir? konuşsun mu? 
SD. Bir şey söylemesin, onun da beni çok sevdiğini ve özlediğini biliyorum, bıraksın bu işleri yeter.  Yönetici SD’ ye: Bunları tekrar duymasını istiyor musun?  SD: Evet.
Yönetici: Kendin mi söylemek istersin, sandalyede oturan SD(İR) senin yerine mi söylesin?
 SD: Buradan bağırabilirim.  Yönetici: Bağır.  SD, abisi (B.C)’ne uzaktan bağırarak seslendi. Seni çok seviyorum, korkuyorum senin için, lütfen bırak bu işleri. 
Yönetici olarak gruptan onu güçlendiren, onu bugüne getiren özelliklerini/etmenleri seçtirdim, Roldekiler onu ortalarına alıp: Ben senin cesur, akıllı, içi ve yüzü güzel, başarılı, sabırlı vb. parçanım diye ona seslendiler. Onların aynı zamanda onu bugüne getiren değerler olduğunu söyleyerek her birinin ellerini tutuşarak teşekkür etti, sarıldı. Ağladı.
Oyunu bu şekilde bitirmek istediğini söyledi.  Gruba dönüldü.

Rol paylaşımları
SD ye konuşmak isteyip istemediği soruldu. Arkadaşlarını duymak istediğini söyledi. 
E: SD olmak çok güzeldi. Çocukken ne yapayım onun oyuncaklarına özeniyordum. Şimdi ise ben akıllı ve capcanlıydım. Oyunun sonunda daha iyi hissettim.
A: Suçluluk duygusuydum ama en son sahnede SD “hastalığından ben sorumlu değilim” dediğinde bayağı küçüldüm, azaldım.
İR: Abimi dinleyebilen SD olmak, onu bu kadar severken, yaşamından endişelenmek çok zordu. Özlemi hissettim. Bağırarak ta olsa konuşmak iyi geldi.
B.C Abisi olarak onun beni sevdiğini biliyordum. Ama hayatımı bir türlü düzene sokamadığımı, yine de deneyebileceğimi söyleyebilirim. Beni daha az düşünse diye düşündüm.
Rollerden çıkıldı.

Özdeşim paylaşımları
B.C: Ben de biraz riskleri severim, benim için endişelenen olmasını hiç sevmem ama demek ki böyle oluyormuş.
İR. Benim de kardeşimle ilgili duygularıma ve ona duyduğum sevgiye çok benzettim.
Gruptan akrabaları veya yakın tanıdıkları arasında da benzer riskli ve uygun olmayan işlerle uğraşanlar olduğunu, ama onlar için ne kadar uğraşsalar da yapacak pek bir şey olmadığını, herkesin, kardeş te olsa kendi yolu olduğunu paylaşanlar oldu
Üyelerin, rol ve özdeşim paylaşımlarından sonra SD, uygun olmayan şeyler satan birinin kardeşi olmasından utandığı için grupla abisiyle ilgili endişe ve özlemini paylaşamadığını, ama şimdi yalnız olmadığını fark ettiğini, gruptaki diğer bireylerin ailesinin veya yakınlarının da benzer zor şeyler yaşadığını öğrendiğini ve bunun ona iyi hissettirdiğini, kusma hissinin paylaşımlar sonrası tamamen geçtiğini söyledi. “Evet bu benim yolum değil abimin yolu” diyerek sözlerini tamamladı.
Ara verildi
Sosyodrama
Yeteri kadar iyi aile oyunu oynandı.
İki mutlu aile oluşturdular. 1 grupta B.C baba, S.M anne, SD İlkokulda abla, M orta birde ve BN ergen abiler ve İR 10- 11 aylık bebek oldular.
Aile Roma tatilindeydi, İR sürekli ağlıyor ve babaysa etrafı gösteriyor, arkasına bakmıyordu. Bir ara anne eşine bizi duymuyorsun, tamam birazda bize bak dedi. S.M eşine uyum sağlamaya çalışırken bir taraftan da anne olarak, çocuklarıyla uğraşıyordu.  Sonunda ağlayıp-zırlayıp- duran bebeği ( İR) iki abisi sandalyeye oturtup gerçekten taşıdılar. Bebek (İR) çok mutluydu. Abla ve abiler babadan hep bir şeyler istediler. Baba ilgi olarak çocuklara dondurma aldı.
2. Ailede A baba, Nİ anne, HC abla, BU, İM ve E küçük kardeş oldular. Hafta sonu dışardan gezmeden geliyorlarmış. BU ve E; İM ve HC el ele tutuşmuş oynayarak yürüyorlar. Baba, anneye eve ne lazım diye soruyor, neye ihtiyaç var? Anne hem eşine hem de çocuklara ne pişireyim diye soruyor, çocuklar  pizza patates istiyoruz diyorlar. Eşi “sen yorulma getirtelim” diyor. Eve geliyorlar. Hazır alınan pizza patates sofraya oturuyorlar. E en küçük kız tepsiyi kırıyor. Anne önemli değil canım, sana bir şey olmadı ya diyerek sofrada sohbet ederek yemeklerini yiyorlar. Hoş, duyarlı, herkesin birbirine sevgi duyduğu bir ortam oluyor.
Her iki grupta da aile fotoğrafı çekildi.
Oyundaki rollerden paylaşımlarda
Nİ: Gülen eğlenen bir aileydik, orada eğlendim ama anne rolündeyken kendi annem gibi oldum. Benim annem babam kendi ailelerinden gördüklerini yıkıp yok etmişler, baştan yepyeni değerler oluşturmuşlar. Bir gün sorun yaşarsam ben de yıkar yine yaparım. Ama bu kadarı iyi geldi.
E: Ben çok eğlendim ve mutluydum.
A: Bizim fakültede iki evli hoca var onları hatırladım. Nİ’ nin dediği gibi anne çok çalışıyor,  hem de ev işlerini yapıyor, hocalık bunu yaptırıyor galiba.
İR: Ben bebektim annem bana bakmıyordu, kardeşlerimle daha çok ilgilendi.
S.M: Anneydim, eşim beni pek düşünmedi, çok hızlı konuşuyor, yurt dışında ve beraberiz ama beni anlayamadığını hissettim”
SD: Ablaydım pek anlaşılamadım, ikinci oyundaki gibi beraber oturup yemek yeseydik, böyle bir şey olsa daha hoşuma giderdi.
M: Babam pek bizim farkımızda değildi, ama kardeşlerimle mutluydum.
B.C: Yurt dışına gittik, orada gayet mutluydum ama yine de kimse mutlu değil, ben mutluydum galiba.
Sonra hepsi mutluyduk, güzeldi, ne yapalım her ailede böyle şeyler olur diyerek gülüştürler.

Sonlandırma
Grup, birbirine teşekkür ederek ve sır kuyusu ritüelinde bu sefer kuyunun üstünü birkaç kat toprakla sıkıca kapatarak oturumu tamamladık.
Yürüme, nefes, zıplama egzersiz yapıldı.  Gruptan neşe, mutluluk biraz özlem duygularıyla gittiler.

………………………………………
Süreç özeti ve analiz
Oturum, A, BN, BU, E, HC, İM, İR, M, B.C, SD, S.M ve Nİ nin katılımıyla gerçekleşmiştir. Geçen hafta BU’nun protagonist olduğu çalışmanın etkileri ve katılımcıların hafta boyunca yaşadıkları duygusal süreçler paylaşılmıştır.
Oturumun başında, SD protagonist olmak istemiştir. SD, küçükken kuzeninin oyuncak bebekleriyle gizlice oynamak istediğini ve yıllar sonra kuzeninin ağır bir hastalığa yakalandığını öğrendiğinde bu durumun kendisinde suçluluk duygusu yarattığı için özellikle suçluluk duygusu üzerine çalışmak istediğini belirtmiştir.  Bu oyunun sonunda, ailesinde herkesin birbirinden çok uzak olduğunu, iletişimsizlik yaşandığını ve uzun zamandır görmediği abisine duyduğu özlem ve onun yaşam tarzından dolayı hissettiği endişeyi de oynamak istemiştir. Ancak anlatacaklarının gizli olması nedeniyle bunu grupta paylaşmak konusunda güven tazelenmiştir. 
SD’nin protagonist çalışması, kuzeniyle olan ilişkisi ve abisiyle yaşadığı duygusal kopuş üzerine odaklanmıştır. 
Çalışma sırasında, SD abisiyle yüzleşerek onun yolunu değiştiremeyeceğini ancak kendi hayatına odaklanabileceğini fark etmiştir. Sürecin sonunda, kendi güçlü yönlerini keşfetmiş ve kendisini bugünlere getiren değerleri tanımıştır.
Oturumun ikinci bölümünde, katılımcılar "Yeteri Kadar İyi Aile" oyunu oynayarak ideal bir aile ortamı oluşturmuşlardır. Katılımcılar, mutlu aile sahneleri kurgulayarak aile dinamiklerini keşfetmiş, geçmişte yaşadıkları aile ortamlarını ve gelecekte nasıl bir aile istediklerini düşünme fırsatı yakalamışlardır.
Oturum, katılımcıların rollerden çıkış süreçleri ve duygusal paylaşımları ile tamamlanmıştır.
Bu oturum, suçluluk, aile bağları ve farklı aile yapılarının incelenmesini sağlamış, SD abisiyle arasındaki bağı netleştirdi ve onun yolunun kendisinden farklı olduğunu kabullenirken  bu oyun ile tüm üyelerde en yakının bile olsa herkesin ayrı bir yolunun olacağını kabul gerekir konusunda birleştiler. 
Yeteri kadar iyi aile küçük grup oyununda, ailelerinde gördükleri rolleri ve kendilerinin nasıl bir aile kurmak istediklerini keşfettiler.
Çalışma bütün olarak, grup üyelerinin empati geliştirmesine ve farklı perspektiflerden bakmasına yardımcı oldu. Grup, birbirine teşekkür ederek ve sır kuyusu ritüeliyle oturumu tamamladı.






15. OTURUM
Katılmayanlar:
Katılanlar:Grup (A), (BU), (C), (SD), (D), (HC), (İM), (İR), (E), (M), (Nİ) ve (SM) olmak üzere 12 kişinin katılımıyla toplandı. bayram arasından sonra toplantımız yapıldı 

Geçen Haftanın Değerlendirilmesi ve İhtiyaçların İfadesi

Grup selamlanarak, önceki hafta protagonist olan SD’den başlayarak son çalışmadan bugüne nasıl oldukları, gruba nasıl geldikleri, bugünkü ihtiyaçları ve geçen hafta grup biter bitmez koşturarak giden HC’ye nasıl olduğu soruldu.


SD oyunundan sonra abisinin artık pek aklına gelmediğini hatta onu daha az düşünmeye başladığını, aklına geldiğinde de “bu abimin yolu ben bunu değiştiremem” düşüncesiyle rahatladığını, daha iyi olduğunu söyledi. Hatta gruptan önceki gece kâbus gibi bir şey gördüğünü, metrobüsle sınava gelirken düğmeye bassa da metrobüsün durakta durmadığını ve sınava geç kaldığını, böyle karışık bir rüya gördüğünü söyledi.
(Rüyası, grupta çok geç protagonist olan SD’nin, grubun sona yaklaşmasıyla ilgili -sınava geç kalmak- rüya yoluyla bilince uzanan, metaforik bir sembol gibi geldi. Uzun süre paylaşımdan kaçındığı ve yaşamında en önemli sorun olan ağabeyi ile ilgili protagonist oyununun onunla ilgili hala saklamak isteği birçok içsel yaşantısını spontaniteyle-psikodramanın gücü-ortaya koymuş olmaktan biraz rahatsızlık vermiş olabileceğini düşündürttü. Oturumlar boyunca kendini açmamıştı. Rüyanın grup sona doğru giderken nihayet oynanabilmiş olmakla ilgili olabileceğini düşünüyorum. Protagonist oyunu sonrasında sürecin etkilerini doğal olarak hissedecektir.Kahraman sonraki çalışmalara katılarak oyununun etki ve farkındalıklarını paylaşarak işleyebilirdi. Oysa SD grubun sonlarına doğru Protagonist olduğu için grubun desteğinden mahrum kalacağını hissetmiş olabilir) Söylemek istediği bazı şeyleri annesine hala söyleyemediğini de ekledi. Bugün gruba koşarak geldiğini, gayet iyi olduğunu söyleyerek teşekkür etti.

Annesinin hala hayatta olduğunu, onunla yaşadığını hatırlatarak söyleyemediği şeyleri ne zaman isterse söylemeyi düşünebileceğini söyledim.  

SD nin oyununda rolde olanlar ve diğer üyelere de SD'nın oyunuyla ilgili paylaşmak istedikleriniz var mı diye sordum. E iyi olduğunu, oyundan sonra da çok fazla bir şey hatırlayamadığını ama iyi hissettiğini, A, SD’ yi merak ettiğini, ve suçluluk duyduğunu paylaştı. Rolden çıkmamış olduğunu düşünerek A yı rolden çıkarttırdım.

HC: Benim böyle bir abim olmadı ama yine de beni etkiledi. SD’nin oyunu bir şeyleri fark etmeme neden oldu. SD rolüyle özdeşim yaptığımda abimden kopmak, onun başka bir yolu olduğunu kabul etmek ama bana da zor geldi. Dilerim SD için bu kendi yoluna bakabilmesi için güzel bir başlangıç olur. 
Ben aslında o gece memleketime Konya'ya gidecektim, o yüzden koşturarak ayrıldım. Bu koşarak gitmemde sanıyorum Atalar da oyunumuzun etkisi oldu. Epeydir gitmediğim dedeme gittim ve ona dedemin dedesi kimdi, mezarı nerede diye sordum. Meğer Yemen’de harpte ölmüş, orada kalmış mezarını bilen bile yokmuş.  Onun oralarda yalnız, kimsesiz kaldığını öğrendiğimde ağladım. Bir de annemi anlattı o da hep benim gibi sürekli elleriyle oynarmış.
Yönetici: (Yemen’de uzaklarda ölenlere mezar yeri bilinmeyenlere rahmet dileyerek) Büyük büyük baban babasız büyümüş öyle mi? 
HC: Evet. Babam la da konuştuk, 7 yaşındayken ağaca çıkıp kuş vuracakmış, ama kardeşinin kuşa attığı taş ona gelmiş, o vurulup ağaçtan düşüp kolunun kırılmış. Kimse hastaneye götürmemiş. O acısyla kalmış. 
HC’ye bu hikayelerde onun için neyin önemli olduğunu sordum. HC evlerinde Yemen türküleri dinlendiğini hatırladığını, annesinin elleriyle oynadığını onun da fark ettiğini söyleyerek, bu gidişinde dedesinin  “ HC sen bir şekilde bir türlü büyümüşsün annene benzemişsin” dediğini, bunların grup sürecinin her zaman gittiği memleketinde bu sefer daha önce çok farkında olmadığı şeyleri görmesini sağladığını söyledi.

E: Ben oyunda hem güzellik hem de SD’nin varlıklı ama kronik ve ölümcül hastalığı olan kuzeni rolündeydim. SD benim bebeklerime özenirken ben sağlığımla uğraşıyordum. O bana özenirken onun enerjisi bende başka şeyler uyandırıyordu. İnsanın başkasının ne yaşadığını bilmesi gerçekten zor. SD' nin güzelliği rolündeyken, dik duruşunu ve cesaretini hissetmek bunlar bana çok uydu, kişi olarak da iyi hissettim.

Nİ: Anne rolüne seçilmek beni çok şaşırtmıştı. Bu rol bana yüzleşmem için çok uydu doğrusu
Kendim ve annem gibi konularla yüzleşmem için cesaret verdi Aslında ben de oynamak istiyorum

BU: ben çok sahneye giremedim uzaktım

BU: Ben bayramda çocukluğumla ilgili annemle konuştum, kalan bazı sahneleri hatırladığımı. Annem bu konuşmalar da üzüldü. Sana iyi bir çocukluk yaşatamadım. Hakkını helal et dedi. Bende ona “Sen bana hakkını helal et anne” dedim. Bunları konuşuş olmak iyi geldi, rahatladım, hala dengeyi bulmaya çalışıyorum.
C: Aslında ben son oturuma katılamamıştım, rahatsızdım.  Sanki ben gündelik yaşama ara vermiş gibi hissediyorum.  Bir düğüm var, onu çözmeye çalışıyorum, bazen de çözdüğümü, olgunlaştığımı sanıyorum. Şimdilerde daha iyiyim.
Yönetici C’ye: Bu düğüm olan, yaşamaya ara verme gibi hissettiren duygularından biraz bahsetmek ister misin? C: Hayır, şimdilik farkındayım, sanki sonra bakabilirim.

D: İlk çalışmalara göre daha esnekleştim, sanki yetişmem zor, yolum uzun ama fiziksel anlamda kalabalıklardan zorlanıyorum, gideceğim yere ulaşamıyorum. Aynı zamanda zihnimin içinde de giderek artan bir kalabalık var. Gerçi yeni bir yere gitmek için bir planım da yok. Eskişehir'e gitmiştim, iyi geldi, neşelendim. Yeni kararlara hazır mıyım bilmiyorum ama sanki yeni kararlar almak için düşünüyor gibiyim. 

Nİ: Benim ailem de 2+1 eve taşındı, artık ayrı bir odam yok. Çok dengesiz hissediyorum Bazı şeylere hayır diyemiyorum. Buna bakabilir miyiz?
Yönetici: Tabii olabilir, paylaşımlar tamamlanınca tekrar konuşalım.
HC: Sanki bir kum saati gibiyim, zaman akıyor sonra öbür tarafı çeviriyorum yine zaman akıyor. 
Yönetici HC’ye: Bugünlerde sanki ben de zamanı aynı kum saati akıyor gibi hissediyorum.
İM: Ben de bu süreç memlekete gittim, zaman gerçekten kum saati gibi çok hızlı geçti, hafta sonu geçti.
S:M: Hafta sonunda arkadaşlarla Bursa'ya gidelim İskender yiyelim diye yola çıktık, önce kahvaltı yaptık, gidince orada bir de tahinli yedik, çok yemişiz. İskenderci kapanmış, o gece arabada yattık, nereye gidelim dedik, hadi Ankara’ya dediler. Gitmişken Atatürk'ü Anıtkabir'i ziyaret ettik, sonra dönüşte Eskişehir, hamam falan. Sonra gelip sınava girdim, biraz maceralı geçti bu sürecim, bu ara biraz sinirli hissediyorum. Çok gereksiz bir sinir var üzerimde neden bilmiyorum. 
Yönetici: Neye ihtiyacın var? S.M: Bilmiyorum fark etmek için biraz düşünmeliyim. 

M: Babamlarla tiyatroya gittik, akrabalar geldi falan, iyi geldi, bugün iyi hissediyorum rollere hazırım.
A: Sınav ve benzeri şeyler çok yoğun geçti. Annem geldi bu arada, onu karşıladım uğurladım.
Yönetici A’ya: Bütün bunlar nasıldı senin için?
A: Annemi düşündüğümde biraz üzgündüm Aslında Buraya gelirken de biraz üzgündüm ama S.M’nin hikayesini dinleyince neşelendim.
E: Güzeldi, ama birkaç gündür biraz yoğunum her şeyi içime atıyor gibiyim. Acaba bir patlama mı yaşayacağım. Neyse Ağladım bu beni biraz götürür dedim. Hayatıma girip beni değersiz hissettiren birkaç kişi var. Bu sefer “Hayır” diyebildim, sınır koyabildim.  Bunu yapmak çok iyi hissettirdi.
 Biraz mutsuz gibiyim, üzgünlüğüm de fark ediliyor. Annem “bugün gruba gitme, yorgunsun” dedi Ama buraya gelince Semih'le konuştuk, iyi ki gelmişim. Kafam dağıldı iyiyim.
Yönetici: O zaman bugün Nİ ve HC sanırım ihtiyaçları olduğunu söyledi. Kararlı mısınız?                 S.M sen biraz sinirli E sen de üzgün olduğunuzdan bahsettiniz. Ne yapmak istersiniz? Biliyorsunuz grubumuz sonlanmak üzere , aslında bügün protagonist oyunu oynnamasak olurdu. Biz de ancak en fazla iki küçük oyun oynayabiliriz.

HC ben Evet bu sefer bir oyunum olabilir mi Nİ Ben de istiyorum Hatta o kadar kötüyüm ki aslında nasıl ifade edeceğimi bilmiyorum ağlamaya başladı
Yönetici eşledi: Kendimi değersiz ve güvensiz hissediyorum bırakıyorum sesimi çıkaramıyorum.
Diğer arkadaşları yöneticiye baktılar ve Nİ’yi işaret ettiler.

Yönetici Nİ’ye: Senin küçük oyununla başlayalım istersen. Değersizlik duygularınla yüzleşmek istediğinden bahsettin. Nİ evet onu bir de güçsüzlüğümü görmek istiyorum. 
Sahne
Değersizlik olarak SD’yi güçsüzlük olarak C’yi seçti. Hemen sonrasında vazgeçtim, SD ben olsun diyerek değersizliği için İR’i seçti. Rol değiştirerek duruşlarını gösterdi. Değersizlik Nİ’ nin kollarını ters kelepçeyle tutuklamış gibiydi. Değersizlik(İR) ve güçsüzlük( C ) ona karşılıklı asılarak çekiştirdiler.
BU’yu değiştirmek istediği yönleri olarak seçerek kendi(S)’nin arkasına koydu.

Birlikte uzaktan baktık. Nİ(S) arkasını göremeyecek durumdaydı, önünde yanlarından çektiren değersizlik ve güçsüzlük vardı. Kendi yerine geçti, nasıl hissettiğini sorudum. Bilmiyorum beni çekiştiriyorlar, arkamdaki değiştirmek istediklerim hakkında duygum yok, şu anda hissetmiyorum varlığını. Sadece çekiştiriliyorum.
Rol değiştirttim. Y: Ne zamandır Nİ’yle berabersin? Değersizlik(Nİ) bu okula başladığından beri Nİ’yle olduğunu söyledi. Ben Nİ’nin ellerini uzatan yüzleşmenin onu tutmasını engelliyorum. 
Güçsüzlükle rol değiştirdi  ve Nİ’nin zehirlenip te hastaneye yalnız başına gittiğinde ortaya çıktığını söyledi.  Tekrar kendi yerine geçti, konuşmalar tekrarlandı.
Nİ ağlamaya başladı. Yönetici eşledi: Yalnız olmak beni korkutuyor. Esnemeyi kabul etti.

Yüzleşme ile de rol değiştirdi: Nİ ‘ye ve güçsüzlüğe ellere mi uzatsam da bir şey bulamıyorum. Bir gün bulabileceğimi umuyorum, tutacak bir şey bekliyorum. 
Değiştirmek istedikleri (BU): Kollarımı açtım seni bekliyorum.

Sahne tekrarlandı.
Yönetici eşledi belki oraya küçük bir adım atabilirim.
Nİ onaylayarak değersizlikle (ters kelepçeyle Nİ’yi bağlayan) yürüyemiyorum ama güçsüzlük ellerimi bırakmasın, oda gelsin. Yönetici: Bu şekilde yürümek çok zor.
Nİ: Evet bu şekilde yürümek zor ama ben onlara çok alıştım. Sizi dönüştürebilirim, bir değeriniz var bende ama şimdi bana uzak durun, uzaklaşın benden. 

Değiştirmek istedikleri rolüyle rol değiştirdi.
Nİ: Beni kabul etmiyorsun Oysa iyi olanlarla da yüzleşebilirsin bana ulaşmak zor ama benim içimde başarı da, mutluluk da var.

Yönetici: şimdi şu anda nasıl hissediyorsun? 
Nİ: Sanki bir köprüdeyim ama bir türlü adım atamıyorum. 
Yönetici, Değiştirmek istediklerine: Nİ’ye söyle “Seni görüyorum, gel gelebilirsin, geçebilirsin bu tarafa”.
Yardımcı ego sözleri tekrarladı. Yönetici Nİ’ye: Onların elini bırakmadan da neler yapabilirsin bir bak bakalım?
Nİ: Yüzleşmeyi arkama alabilirim ve değiştirmek istediğim şeylere yaklaşabilirim.
(Değiştirebileceği- değiştirmek istediği- olmak istediği Nİ- şeylere yaklaşarak) aslında yapmak istediklerim beni korkutuyor (bir paylaşımında anne ve babasının yaptığı gibi gerekirse tüm aileden gelen eski değerleri yıkarak yeniden başlayabileceğini söylemişti, bazı paylaşımlarında da destek eksikliğinden ve yalnızlık duygularını dile getirmişti) ve yoruyor değişmek zor, iyileşmek zor öyle hissediyorum.
Yönetici eşledi: Biraz bekleyebilirim. İstediğim gibi olmak için sadece biraz zamana ihtiyacım var.
Nİ onayladı ve ağladı. 

Sonlandırma
İki Nİ’yi karşılıklı konuşturdum.
Değiştirebilecekleri şeyleri yapabilen Nİ: Sen hayallerinden, hedeflerinden uzaklaştın.
Yönetici Nİ’yi eşleyerek, değiştirebilecekleri şeyleri yapabilen Nİ’ye: Sen nasıl birisin, nasıl değiştirmeyi başardın, biraz kendinden bahset.
Değiştirebilecekleri şeyleri yapabilen Nİ: Kendime yöneliyorum, kimseyi kafama takmıyorum, ileriye bakıyorum, çalışıyorum, başarılıyım, puanlarım yüksek, onur öğrencisiyim. 

Rol değiştirildi ve konuşmalar tekrarlandı

Yönetici Nİ’ye: Bunu göster o zaman oraya ulaşmayı.
Nİ, ayağa kalktı: Oyunda bile imkansız geliyor ama yine de yapacağım.
Yönetici Nİ’yi eşledi: Bir bebek gibi yavaşça yürüyebilirim, yapabilirim. Nİ onaylayarak, küçük bir adım attı ve değiştirebilecekleri rolündeki Nİ(BU)'ye yaklaşıp sarıldı, bir süre bu şekilde kaldı.                                    Nİ, Değiştirebilecekleri şeyleri yapabilen Nİ (BU)’ye teşekkür etti: Benimle çok uğraştın. Evet orada olmak istiyorum ama unutarak değil hatırlayarak, o zaman daha iyi olacağım. Zorlansam da yapacağımı biliyorum.
 
Yönetici başka bir ihtiyacı olup olmadığını sordu. Nİ teşekkür ederek olmadığını, bugün dolu yettiğini söyledi. Oyun tamamlandı. Gruba dönüldü.

Rol paylaşımları
Nİ: İlk Adımlar çok zordu, hemen şimdi olsun istiyordum, bu çok zordu sonrası kendiliğinden geldi ileride birkaç adım daha var biliyorum. Oyun çok iyi geldi. Güçsüzlük ve değersizlik duygularımı ve sabırsızlığımı fark ettim. Bir yerlerde üzülmüşüm ve sadece orası var diye onları tutuyormuşum. DU’nun oyununda hani o da bırakmamıştı ve kendi hayatını bırakmıştıya onun gibi. Oysa bir şeyleri bırakabilirmişim. Bazı şeyleri de yanıma alabilir ve birlikte gidebilirim. Bunu gördüm.Yargılayanın en çok kendim olduğunu fark ettim. 
Yönetici: Bu farkındalıklar büyük bir adımlar, olanları yok etmek ya da tamamen oraya odaklanmak yerine ilerlemeye bakabilince adımını atabildin.
Nİ: Çok teşekkür ederim.
C: Ben güçsüzlüktüm ama aşağıya çeken değil aslında seni yukarıya taşıyandım, güçsüzlük gibi görünsem de yardım ettiğimi hissettim. 
Nİ: Evet değersizliğim gidince güçsüzlüğümün varlığı rahatsız etmedi.
Nİ rolünde SD: ben yüzleşmeyi çok istedim ve sonra da yüzleştim. Devam da edeceğim kendime bakmaya. 

BU: Ben de olan bitene ulaşılmak istenen değişen değişecek olan Nİydım. Ulaşılmak istenen değerli ve güçlü Nİ, iyi annelik ve başarı, bu roller iyi geldi yükseldim. Arada olmak biraz zor geldi, unutmadan hatırlamak bazı şeyleri hatırlayarak devam etmek iyi geldi.

Özdeşim paylaşımları
Demet: ben kendimi çok yakın hissettim bundan önceki 20'li yaşlarımda değersiz hissediyordum değerlilik iyi geldi değerli olmak oraya ulaşmak dans ettiğim gibi bir hobim var, yeniden başladım kendimi değerli görüyorum
SD: ben de Nİ gibi zehirlendim de 2-3 gün aralıksız kustum hatırlamak en büyük zorluktu bunu hatırladım ailemin evindeydim yine de yalnızdım çevrede birilerin olması yalnızlığı gidermiyor bazen benim için 
E: Ben de Demet gibi halk oyunları oynuyorum Kitap yazıyorum bunlar beni tutuyor 
BU:beni de çabalama ve hatırlamak kısmı etkiledi çabalamak gerçekten zor ama sonuç almak çok iyi geldi
İrem Oklu: Ben kendimi olan bitene oldukça uzak ama sanki benim de sahnem gibi izledim. Kaptırmışım. 

A.: Ben İsteklerim olmayınca kendimi sabırsız ve değersiz hissettiğimi ve kendi oyunumdaki çaresizlikten- titreyen bacağımdan- uzaklaşmayı başardıktan sonra  sosyal hayatım da arkadaşlık kurabildiğimi düşündüm. 

İR: Ben de Nİ gibi başka şeyler için kendimi suçlayan ve değersiz hissettim bunu hatırlıyorum grupta bunları fark etmiştim kendime Hedef koyarak belirleyerek oraya doğru gidebilmek çabası bana iyi geldi bu oyunda da bunu gördüm yine bana iyi geldi 

HC: Benim bir çekmecem var Güçsüz güçlülük değersizlik, bunlar geldiği zaman o çekmeceye atarım ve çekmecemi iterim orada tutmaya çalışıyorum.

Ara verildi 

Vinyet oyun

Hatice’nin elleri 

Yönetici ile birlikte dolaştılar. HC’ye olan biteni kısaca tekrar anlattırarak “Ne yapmak istersin ellerine mi bakalım? Yoksa kum saatine mi bakalım?
HC -Ellerime
Sahne kuruldu elleri için : E'yı, annesinin elleri için SDyı seçti. E ortada HC'ye yakın ve annesinin elleri SD dışarıda bir de bakışları seçmek istiyorum Vakıflar Semih olsun peki HC nasılsın burada Heyecanlıyım yönetici eşledi bana bakıyorlar HC Evet bana bakıyorlar heyecanlıyım Bu bakışlar için birini seç Semih'i seçti ve üçünün kendi elleri kendisi ve annesinin elleri birlikte öpücük gibi bakışları uzağa koydurdu yönetici bu bana bakıyorlar duygusu sana ne zamandan beri seninle HC gözlerini kapattırdı 5-6 yaşlarındayım peki hemen sahnemiz oluşturalım 
sahne 
Ben küçükken evde sofra kurulmuştu sofra kuruldu sofra için evde insanlar vardı annem babam akrabalar falan onlar için oluşturdu Cyu Nİ'yı İrem de gitti ve İrem okunuyor İrem de git masaya Diğerlerini de sandalyeleri oturdu koltuklar olarak ve bunu yapıp bakar bakmaz ağlamaya başladı yönetici kendi sandalyenin arkasına gidip orada bekledi gizlenir gibi Beni kimse çağırmadı ben sofraya gelmeden her yer dolmuştu ağlamaya başladı yönetici kimin sesini duymak istiyorsun kim çağırsın? HC Hala bilmiyorum o günden beri alıngandan da sildim Peki bir annesi seç bir baba seç İM’i anne, İR’i de baba, kendisi olarak da BU’ yu seçti.

Yönetici: Anne ile rol değiştir ve seslen. Anne(HC) seslendi ağlamaya başladı.
Yönetici HC  ye hangi rolde olduğunu sordu, HC: sanırım kendimim. 
HC kendi rolüne BU'yi seçti sahne tekrarladı.
[1/8 08:37] Hadiye: Bugünden beri Alıngan damgası yedim
[1/8 08:39] Hadiye:

Anne ve babayı karşılıklı oturttu, anneye seslenir seslenmez ağlamaya başladı. Bir süre bekledim. Yönetici HC’ye: Şu anda ne oluyor diye sordum.
HC: annem ve babam beni duymuyor 
Yönetici:Ne olmasını istersin nasıl olsun bunu yapalım.
HC: Annem beni duysun kızım hadi gel kuru yaprak dolması yanıma yaptım yanıma otur Seni seviyorum desin
Anne rolüyle yer değiştirdi ve kızına Seslendi kendi yerine BU'yi koymuştu tekrar rol değiştirdiler ve
[1/8 08:42] Hadiye: Kendi yerine geçti Annesi Seslendi kızım hadi gel yanıma otur Seni seviyorum büyük anne ve diğerleri de seslendiler yanlarına gitti HC Hatta özür de dileyin dedi önce baba özür diledi
[1/8 08:43] Hadiye: Hepsi özür dilediler HC anne ve babasına anlaşabilecek misiniz aramızda Doğaçlama olarak anne Evet baba Nİ evet diye yanıt verdiler yönetici HC ile eşleme yaptı HC'ye ve ben bu duyguları anlayabilmek için böyle bir branş seçtim size suçlamıyorum ama sizin yüzünüzden Bu mesleği seçtim Belki de başka bir meslek yapabilirdim güzel sanatlara ilgim vardı
[1/8 08:44] Hadiye: Yönetici eşledi biri de yapabilirim şimdi artık yapabilirim güzel sanatlarla uğraşabilirim HC kabul etti devam etti Evet yapabilirim önceleri dedemlerle yaşıyorduk annem babam babasının yanında beni sevemiyorlardı galiba adetleri gelenekleri böyle Bunu ancak şimdi kabul edebilirim

[1/8 08:44] Hadiye: Son cümleyi paylaşımda söyledi
[1/8 08:45] Hadiye: Yönetici eş dedi drama grubunda uzun süre bir şeyler hissediyordum fark ediyordum ama bir türlü bunları tanımlayamıyordu tanımlayamıyordum
[1/8 08:46] Hadiye: Anne ve baba ya evet doğru öyleydi Dedemin yanında sevemezdiniz ama sevilmeliydim ve Sevildiğimi duymalıydım bu duygumu nasıl ifade etmeyi bilemiyorum sizden duymalıydım ama şimdi kabul ediyorum seni sevdiğinizi hissediyordum zaten
[1/8 08:46] Hadiye: Yönetici eşledi size kızgınım beni sevdiğinizi bilsem de kızgınım bunu söylemediğiniz için
HC eslemeyi kabul etti: Evet hiç söylemediğiniz için emin olamadım, emin olamıyordum.

Yardımcı yönetici HC’yi eşledi: Anne, baba büyüdüm artık ama yine de yüzünüze bakmakta zorlanıyorum. HC onayladı ve yerine geçti.

Surplus reality

Yönetici: Ne yapmak istersin?  Yavaşça ilerledi HC’nin çok yaklaştı ama tam yanına gitmedi. Yüzüne baktı ve “Evet orada olacağım” dedi.

Yönetici:. Yeni bir sahne oluştur ve or bakalım ona bu HC olmak için neler yapmış
Sahne
Sofrada büyükannesini( C )ve amcasının oturttu.
Yönetici: Ne yapsınlar, göster.
Rol değiştirdi, Anne(HC): Kızım hadi gel yanıma otur, seni seviyorum. 
Sahne tekrarlandı.
HC: Babaannem, amcam ve halam da seslensin. Gruptan üç kişi seslendi “Hadi gel sofraya otur”
HC Hatta hepiniz özür dileyin beni unuttuğunuz için. Baba (Nİ): Özür dilerim kızım.
HC annesinin yanına gitti ve başını yasladı. Bir süre bekledim. 
HC: Anne babamla konuşmak istiyorum.

Sahne temizlendi

Bu günkü HC anne ve babasına: Beni artık anlayabilecek misiniz? Anne ve baba: “Evet”
Yönetici HC’yi eşledi: Kendi duygularımı da sizin duygularınızı anlayamadığım gibi anlamakta, ayırt etmekte zorlanıyorum. Hatta bölümümü- mesleğimi de bu yüzden seçmiş olabilirim.
HC eşlemeyi kabul ederek: Önce sevilme ve sevme duygusunu ifade etmeyi öğrenmeliydim. En azından şimdi bunu yapabilirsiniz.

Yönetici HC’ye: Senin bunları yapabilen bir rol modelin olsaydı nasıl ve kim olurdu buna bakalım istermisin. HC onayladı. Olmak istediği HC olarak BU’yu seçti. Yönetici: Ona sor bakalım ne yapmış da başarmış böyle olmayı
HC: Ne yaptın da başardın?  Rol değiştirdi, olmak istediği rol modeli HC rolünden bugünkü HC’ye: henüz zamanı belli değil ama buraya gelebilirsin biliyorum.
Yönetici olmak istediği rol modeli HC’yi eşledi: Birçok şeyi başardığını biliyorum. Hatta H.. hocaya okulda %100 burslu olduğunu çok sonraları ve zorlukla söylediğini duymuştum.
HC eşlemeyi kabul etti.
Sahne tekrarlandı. 
HC suskunlaştı kendi olmak istediği rol modele yönelse de çok yaklaşamadı, durdu.

Yönetici HC’ye: O zaman sana Evren/kozmoz yardımcı olsun. Tüm grubu ayağa kaldırdı Ay Güneş yıldız Dünya Samanyolu dönün bakalım. Siz dönün zaman geçsin, zaman aksın. Grup üyelerinden biri HC'ye “ben yıldızım kayıyorum, dileğini tut” dedi. HC etrafında dönenlere teşekkür ederek HC olmak istediğiHC’ye sarıldı. Yıldızlardan, gezegenlerden, galaksiden, dünyadan onu el salladılar. O da evrene salladı, sahne tamamlandı.

Rol paylaşımları
HC öncelikle grubu duymak istediğini söyledi.
E: Ben senin ellerindim, saçını okşamak iyi geldi ellerin olarak. Annenin elleri(SD) benden uzaklaşınca bırakamadım, sofrada küsüp yere oturduğunda.
SD: Annenin elleriydim, çok etkilendim. Evet ben de aslında seni okşamak istedim
BU: Ben küçük HC olduğumda yalnızlığımı hissettim, büyükkende biraz mahcup, utangaçtım.
İM: Ben aslında kızımı çok seviyorum Sadece sevdiğimi gösteremiyordum gösterme konusunda yetersiz hissettim. Yoksa kızımı seviyorum.
Nİ: Babandım, annesi çağırsın diye düşünüyordum. Aslında insiyatifi elimde tutabilirdim. Ama anneler böyle yapar diye öğrenmişti kendi ailemden. O yüzden yoksa kızımı seviyorum
S.M: Akrabalardan biriydim. Aslında yargılamak için değil merak ettiğim için bakıyordum.
HC: Babamın yaptığını yine de kabul ediyorum.
Yönetici HC’ye önceki oturumlardan birinde bir anı- rüya karışımı bir şeyden bahsettiğini, lise çağlarında uyuyup uyumadığından ve rüya olup olmadığından emin olmadığı bir akşam, babasının odasına gelerek başını okşadığını hissettiğini ve çok mutlu anılarından biri olduğu paylaşımını hatırlattı. 

Bir daha ben baba rolündeyken anne diye eşime yönelik sanki ben çağırırsam Eşim bana onu şımartma niye şımartıyorsun Diyecek gibi hissettim

Özdeşim paylaşımları

S.M: Allah'tan ki bu devirde internet var da oradan soyumu/ailemi öğreniyorum. Amcam dedeme” sen bize babalık yapmadın” diye bağırmıştı. Sonuçta amcam da babam da iyi bir babalık görmemişler ama o da babam da görmese de yapabilirlerdi.  Babam dan da görmedim ama babalığa ihtiyacım var. Ben de bunu “iyi babalığı” öğrenmeye çalışıyorum. 
A: Ben de korkuyorum, aslında kendimle ilgili bu korkum, ileride ilgisiz bir baba mı olurum diye. 
D: Ben oldukça şanslı bir çocuktum, babam çok iyi bir babaydı.  Ama o kadar iyi bir babaydı ki ben şimdi birisini seçmekte zorlanıyorum. Benim çocuklarıma “Baba” olacak kişi onun gibi olabilecek mi diye. 
Nİ: Bir akşam annemler bir yere gidecekken “beni babaannemlere bırakmayın” dediğim halde madem o zaman evde kal dediler ve gerçekten de bıraktılar. Çocuktum daha ve öylesine söylemiştim, beni de götürürler sanmıştım. Onu hatırladım, belki de yalnızlık duygumda bir etkisi olmuş olabilir. 
BU: Ben bugün olmak istediğim rollere seçildim bunlar bana çok iyi geldi. Nİ sen bana ilham verdin, HC senin gibi ben dene olmak değil ama ne yapmak istediğimden emin değildim. Sen de bulmam için ilham verdin, teşekkür ederim.
İR: Ben de bazı olumsuz şeyler hatırladım. Daha önce olsaydı çok kötü olurdum ama grupta bunu hatırlasam da başarabileceğini gördüm. Benim annem evlenmişti ve bir gün evden bizi – beni ve kardeşimi bırakıp- eşyalarını toparlayıp bir gün gitti biz anneannemdeydik. Nereye gideceğini de söylemedi, çok merak ediyordum. Acaba aramış mıdır diye anneannemin telefonuna baktım. Anneannem bana kızdı ve annen gelmeyecek dedi. Bu benim için çok ağırdı, bugün bunu paylaşabilmek çok zordu ama bunları hatırladım anne ile ilgili olarak. Sana (HC) çok teşekkür ediyorum. Senin oyunun sayesinde bunları paylaşabildim.
SD: Ben de hem bu oyunda hen tüm süreçte ne kadar cesaretli olduğumu fark ettim, okulumu bitiriyorum ama işte İstanbul'dan ayrılamadım. Henüz başka bir şehre gidemedim ama olsun.
E: Çocukken Market'te kaybolmuştum görevliler bana boyama kitabı falan verdiler. Ben de bunu alışkanlık haline getirdim, iki de bir kayboluyordum anne babamın daha çok ilgisini çeksin çekeyim ve görevliler de bana bir şeyler versinler diye.
E Ben küçükken babam benim kendi göbekliydi ben babamın göbeğinden inmezmişim Ama büyüdükçe babamdan çok uzaklaştım annemden de ama hem anneme hem babama bakarak elimden geldiğince onların olduğundan daha iyi bir ebeveyn olmaya başlayacağım Sanırım

Paylaşımlar tamamlandı

Grup tamamlanırken bu sefer ben bir şarkı mırıldanmaya başladım “ben bir ceviz ağacıyım Gülhane parkında”. 

bugün nasıl gittiklerini sorduğumda rahatlama Güven hissetme cesaret güçlü olma hatırlama ve hatırlanma sevgi dolu olma sevgiyi gösterme desteklenme ve yakınlaşmış diyorum gibi paylaşımlarla grubu tamamladık

Süreç analizi

Protagonist oyununu nu yönetirken HC’ nin kendine yaklaşamamasında, yalnızlık ve uzaklık, kimsesizlik duygu durumunda hissettiğim ne yapabilirim tıkanıklığımda çok önceleri katıldığım Meral Genç’in bir oyununu hatırladım. Zamanın geçişini, dünya ve kozmoz’ un varlığını hissettirebilmek için dışarıda olan bitenleri, dünyanın döndüğünü, gezegenlerin, evrenin hareket ettiğini, yıldızların kaydığını, dünyanın döndüğünü, hepimizin aynı kozmoz’ un parçaları olduğumuzu(Moreno, 19..) görmesini istedim, böyle bir anda bu oyunu hatırlayarak oynattım. Grubu çağırarak tüm üyelerden bu rollere girmesini istedim. Gezegenler dünya, güneş etrafında dönerken HC’ yaklaşıp uzaklaşıyorlar ve ona dokunmak için izin istiyorlardı. HC'nin annesinden alarak içselleştirdiği kendini sevememe duygusun aşarak kendini okşayıp sevebilen HC rolüne seçtiği BU’ya kendiliğinden sarıldı. HC nihayet kendini de sevebileceğini hissetmişti. Bu oyundaki HC’nin gelişimi tüm çalışmaların/sürecin birikimiyle oluştuğunu düşünüyorum. Bu çalışmadan sonra HC'nin ilk orman oyunundaki ailesi ile gittiği piknikteki “Unutma Beni” çiçeğine benzeyen çiçekle özdeşleşmesinin ne demek olduğunu hem ben hem de HC sanki birlikte anladık. HC’ nin oyununda, onun kendine ulaşmasındaki en büyük engel-onun için- en önemli şeyin- yakınlık ihtiyacının karşılanmamış olduğunu algılamış olmasıydı.
Çocuğun ebeveyn ilgi, sevgi ve yakınlığına en çok ihtiyacı olduğu çocukluk/ergenlik çağında (Erikson, 1996) bu ihtiyacının karşılanamamış olması akademik olarak son derece akıllı ve başarılı bir genç olan HC’nin sevilip sevilmediğinden emin olamamasına, dolayısıyla diğer duygularından da emin olamamaya, hatta ne hissettiğinden emin olamaması gibi bir güçlüğe neden olduğu söylenebilir. 
Bir önceki neslin yaşadığı çocuğunu büyüklerin yanında “çocuğunu sevdiğini göstermemek-töresinin HC üzerindeki derin olumsuz etkilerini bu oyunla fark edilebildiğini, ihtiyacının giderilebildiğini ve sürecin işlemeye devam edeceğini ve çalışmanın önemli olumlu etkisi olduğunu düşünüyorum.


Sonuç olarak insan gelişiminde tıkanıklara sadece büyük travmalar yaşaması değil, bir başkası için çok önemli olmayan bazı yaşantıların da etkili olabileceğini gördük. Her kişinin biricik olması gibi travma yaşantısı ve etkileri de kişiye özgü ve biricik olabiliyor(Akışık,2024). 

Grupta tamamlandığında bir süre kimse konuşmadı ve yerinden de kalkmadı.  Sessizlik oldu.
Grubun son oturumlarına doğru üyelerinde yetişkin olma yolculuğunda kendi içindeki anneyi oluşturabileceğini fark ettikleri bu günkü grup yaşantısından sonra kendini büyütmeyi içselleştirdikleri bir “an” yaşadıklarını hissederek ben de bekledim. Bugün ben de yönetici olarak onların -biraz acı hissederek de olsa-büyüme süreçlerine eşlik ettiğimi hissettim

Bütün bu süreçte süpervizörümle yaptığım görüşmelerde en büyük kazanımlarımdan biri olanın grup sürecinin içindeyken aynı zamanda dışına çıkarak ne olup bittiğine o sırada bakabilme gücü oldu.
Hem süreci yönetirken hem protagoniste eşlik ederken aynı zamanda tüm grubu gözden kaçırmamaya çalışarak ve akışı kesmeden eşlik ederek ve eşleyerek grupta ilerlemek aynı zamanda neler olup bittiğini fark etmek çok zordu. Bu beceriyi içsel olarak yapıyor idiysem de gerçekten farkında olarak yapabildiğimi de gördüm. Grup çalışmaları sonrasında yaptığımız Süpervizyon görüşmelerinde fark ettim. Teşekkür ederim Berna.


